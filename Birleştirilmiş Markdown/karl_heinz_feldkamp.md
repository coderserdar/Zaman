# Türkiye Kupası'ndaki sistem  Fenerbahçe'ye zarar veriyor

*Karl Heinz Feldkamp 2006.12.20*

<tr><td class="metin" colspan="2" style="padding-top: 20px; padding-left: 5px; padding-right: 10px;">Türkiye Süper Ligi'nde ilk yarıdaki görevini en iyi yapan takım Fenerbahçe oldu. Ligde takipçileri ile arasındaki puan farkını açtı. Son haftalarda iyi futbol oynuyorlar. Geçen sezon da ilk yarıyı lider bitirmişlerdi. Ancak şampiyonluğu sezon sonu kaçırdılar. Bu sezon aynı hatayı tekrarlamayacaklarını tahmin ediyorum.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Fenerbahçe-Eintracht Frankfurt maçı öncesi Frankfurt'un deplasmanda daha rahat oynayabileceğini belirtmiştim. Öyle de oldu. Ancak Fenerbahçe'nin 2-0'ten maçı beraberliğe getirmesi dikkat çekiciydi. Takdiri hak ettiler. Ligde lider, UEFA Kupası'nda da yoluna devam eden Fenerbahçe fazla eleştirilmeyi hak etmiyor.
<p> Galatasaray ve Beşiktaş için aynı şeyi söyleyemem. Almanya'da da Bayern Münih'in ekonomik olarak diğer takımlara büyük üstünlüğü var. Ancak şampiyonluk yarışında Bremen ve Schalke zirveden kopmadı. Sportif olarak arayı kapattılar. 
<p> Beşiktaş'ın deplasmanda Leverkusen ile oynadığı maçı izledim. Beşiktaş bu maçtaki haliyle dışarıda beraberliği kurtaramazdı. Leverkusen de iyi değildi. Ama Beşiktaş daha kötüydü. Bu maçta beni tek mutlu eden Türk ve Alman futbolseverler arasındaki atmosferdi. Her iki taraf da karşılaşmaya coşku kattı. 
<p> F.Bahçe-Frankfurt maçı sonrası daha önceki yıllarda futbolcum olan Frankfurt antrenörü Funkel'i telefonla aradım. Bana İstanbul'daki taraftar ve yöneticilerden takımları aleyhine herhangi bir olumsuzluk yaşamadıklarını söyledi. Bu Türk futbolu adına önemli bir artı. 
<p> Türkiye Süper Ligi'nde ilk yarıda beni en çok Vestel Manisaspor hayal kırıklığına uğrattı. Lige çok iyi bir başlangıç yapınca zirveyi zorlayacaklar diye umutlandım. Ancak daha sonra yarıştan koptular. Sanırım futbolcuların potansiyeli buna yetmedi. 
<p> Türkiye Kupası'nda maçların şu anki oynanış biçimi özellikle Avrupa kupalarında mücadele eden Türk takımlarının aleyhine işliyor. Grupların oluşturulması belki küçük takımlara ekonomik kazanç sağlıyor. Ancak şimdi UEFA Kupası maçları oynayacak olan Fenerbahçe içeride zorlanacak. Küçük takımlar Fenerbahçe'ye karşı hırslanacaklar. Beşiktaş ya da Galatasaray, Avrupa kupalarında maç yapacak olsalardı aynı zorlukla karşılaşacaklardı. Lig yanında bir de Türkiye Kupası'nda grup maçları yapması onları yoracak. 25 yıllık antrenörlük dönemimde herhangi bir ülkede kupa maçlarının böyle bir grup sistemi içinde oynandığını görmedim. 
<p> 2006'ya veda etmeye hazırlandığımız şu günlerde Türkiye Milli Takımı için de birkaç sözüm var. Türkiye'nin Yunanistan'da oynayacağı maçtan daha çok Norveç ile yapacağı puan mücadelesi önemli. Deplasmandaki Yunanistan maçı berabere bitebilir. Ancak Türkiye ya da Yunanistan'ın gruptan çıkıp çıkmayacağını belirleyecek maçlar Norveç mücadeleleri olacak. Türkiye'yi yenen bir Norveç sahadan üç puandan daha fazla şeyler almış olarak ayrılır. Türkiye'nin bir sonraki maçına uzun bir süre olduğunu biliyorum. Ancak şimdiden plan yapan milli takım antrenörleri daha az hata yapar. Hedefine daha kolay ulaşır. 
<p> Yeni yılda Türkiye Süper Ligi'ndeki antrenörlerin görevlerinin başlarında kalabilmelerini dilerim. <br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=474710), [web.archive.org (arşiv bağlantısı)](http://web.archive.org/web/20080513025019/http://www.zaman.com.tr:80/yazar.do?yazino=474710)
# Karda yürümek Galatasaray'ı kaynaştırmıştı

*Karl Heinz Feldkamp 2006.12.24*

<tr><td class="metin" colspan="2" style="padding-top: 20px; padding-left: 5px; padding-right: 10px;">Türkiye'ye nasıl yansıyor bilemem. Ancak Aralık ayının 23 ve 24'ü Avrupa insanı için önemli günlerdir. Dini ve kültürel yönü vardır. Avrupalılar 23 ve 24 Aralık günlerini mutlaka aileleri ile birlikte geçirmek ister. Uzakta olanlar toplanır. O günlerde dünya işi ile uğraşmak istemezler.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>1992 yılının 23 Aralık günü Galatasaray antrenörü olarak Türkiye Kupası'nda Bartınspor ile deplasmanda oynamak zorunda kaldık. Dönüşte Ankara'dan uçak bulamadığımız için karayolu ile Bartın'a gitme kararı verdik. Maçın oynanacağı şehre gidişimiz oldukça neşeli idi. Ancak maçın oynanacağı 23 Aralık sabahı yataklarımızdan kalktığımızda yaklaşık 40 cm kar yağdığını gördük. Her yer bembeyazdı. Maç oynama şansımız yoktu. Maç saati gelip stada gittiğimizde hakem yoğun kar yağışı nedeniyle maçı oynayamayacağımızı söyledi. Bu karara çok memnun olmuştum. İleri bir tarihe ertelenen maç nedeniyle Noel gecesini eşim ve çocuklarımın yanında geçiririm diye düşündüm. Ancak sevincim kısa sürdü. Çünkü hakem maçı bir gün sonra oynayacağımızı, dolayısıyla şehirde kalmamız gerektiğini söyledi. Tam bu sırada stadı temizleme fikri aklımıza geldi. Futbolcular ve kenardaki görevlilerle yarım saat içinde sahayı maç oynanacak hale getirdik. Bu zorlu kupa maçını kazandık. Maçın bitiş düdüğü ile birlikte en kısa zamanda İstanbul'da olmanın planlarını yapmaya başladım. Otobüsümüze bindik. Yaklaşık bir saat gittikten sonra Bolu yakınlarında İstanbul istikametine doğru yolun tamamen tıkandığını gördük. 
<p>İşte o an Türkiye gerçekleri ile tanıştım. Otobüsümüz ne ileri gidebilir, ne geri gelebiliyordu. Aralarında Hakan Şükür, Arif, Tugay, Okan ve Hayrettin'in de olduğu futbolcu grubuyla yaklaşık 8 km uzakta olan bir benzinliğe yürümeye karar verdik. Karlı ve soğuk havada istasyona geldiğimizde her taraf tıklım tıklım insan doluydu. Araçlarıyla gidemeyenler buraya koşuşmuş. Galatasaray futbol takımının istasyon lokaline sığındığını gören insanların yüzünde biranda mutluluk belirdi. Kelimelerle tarif edilemeyecek bir atmosfer oluştu. Yaklaşık bir saat kaldığımız bu mekan adeta genişledi. Futbolcular birbirleriyle daha iyi kaynaştı. İnsanlar zor durumda birbirlerine yardımcı oldu. Sevgi ve saygı doruk noktaya ulaştı. Aradan yıllar geçmesine rağmen o zorlu gecede yaşanan güzellikleri şimdi gibi hatırlıyorum.
<p>O günlerde cep telefonu yoktu. Zar zor bir telefon bulduk ve İstanbul'daki eşime haber verdim. O da futbolcu eşlerini arayıp, haberdar etti. İstanbul'a sabaha karşı saat 05.00'de varabildik. 1992 yılından buyana her 23 ve 24 Aralık tarihlerinde bu tabloyu hatırlıyorum. Daha sonra Galatasaray'a Avrupa'da da büyük başarılar getirecek olan ekibin temelleri sanırım o gece atıldı. Futbolcular omuz omuza tabiat zorluklarına göğüs gerebilmeyi öğrendi. 
<p>Bartınspor ile oynanan kupa maçı sonrası dönüş yolunda çekilen o çileli saatler Galatasaray'ın daha sonra yenilmesi zor olan bir ekip olmasını sağladı. 
<p>Yeni yıl Türkiye ve Türk insanına daha fazla mutluluk getirsin.<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=476945), [web.archive.org (arşiv bağlantısı)](http://web.archive.org/web/20080513025023/http://www.zaman.com.tr:80/yazar.do?yazino=476945)
# Hazırlık kamp yeri nasıl olmalı?

*Karl Heinz Feldkamp 2007.01.07*

<td class="columnist-detail">
<p>Bana ulaşan bilgilere göre Türkiye Süper Ligi'nde yer alan takımların tamamına yakını devre arası hazırlık yeri olarak Antalya'yı seçmiş. Başka ülkelerden de aynı yere gidenler var. Almanya'da ilk yarıyı lider bitiren Werder Bremen ile Cottbus takımları da Antalya'yı seçmiş. Antrenörler için takımı ikinci yarıya hazırlamak çok önemlidir. Devre arası kimin nasıl hazırlandığı mayıs ya da haziran ayında belli olur.</p>
<p>
<div id="haberMetinDiv">
<p>Antalya'da son yıllarda futbol takımları için yapılan hazırlık kampları yatırımlarını takdir ediyorum. Türkiye adına bunlar güzel işler. Ancak antrenörlerin kamp yeri seçerken en çok dikkat etmesi gereken konulardan birinin sakin ortam olduğunu hatırlatmak isterim.
<p>Bugün bazı futbol takımları ekonomik şartları da dikkate alarak, kulübe en az maliyet getirecek yerlerde kamp yeri arama yolunu seçiyor. Kaiserslautern ile şampiyon olduğumuz sene bizim bir turnuvaya katılmamız sonrası bedavaya kamp yapabileceğimiz bize ulaştı. O günkü şartlarda bunu kabul etmedim. Çünkü kamp yapacağımız yerin ısısı ile ligde o günlerde mücadele edeceğimiz iklim arasında büyük fark vardı. Antrenörler özellikle sıcaklık farklarına dikkat etmeli.
<p>Futbol takımlarının aynı bölgeye toplanmasında başka bir problem de rakiplerin sizin antrenman ve taktik çalışmalarınızı izlemesidir. Bir de kamp yerinin bedavaya getirilmesi uğruna yapılacak turnuvalarda takımdan başarı beklenir. Bu hazırlık dönemlerinde tehlikeli olabilir. Hele maçların televizyondan yayınlanması, hazırlık döneminde futbolcunun omuzlarına bir kâbus gibi çöker. 
<p>Bu yönden bakıldığında Almanya 1. liginin alt sıralarında yer alan Cottbus için Antalya'yı seçmek akıllı olabilir. Ancak Bremen gibi liderliğe oynayan bir takım daha sakin bir ortamı seçmeliydi. Televizyondan yayınlanan bir kupaya katılmak ve göz önünde bulunmak Thomas Schaaf'ın ekibine zararlı olabilir. 
<p>Bir de Almanya'ya döndüklerinde en az 8 derece ısı farkıyla ikinci yarı maçlarına start verecekler. Bu durum Türkiye Süper Ligi takımları için de geçerli. Fenerbahçe, Galatasaray ve Beşiktaş gibi zirveye oynayan takımlar ikinci yarı hazırlık yerlerini seçerken ekonomik yönden çok, kamp yeri şartlarını göz önünde tutmalı. Başta ısı farkı olmak üzere ayrıntılara dikkat etmeli. 2007'ye merhaba dediğimiz şu günlerde uzaktan en rahat takım Fenerbahçe görünüyor. Takımda huzur ortamı oluşuyor gibi. Bu durum onları geçen yılki yaptıkları, şampiyonluğu kaptırma hatasından kurtarabilir. Lig, kupa ve UEFA'da başarıyı kovalamak taraftara da moral verecek. 
<p>Beşiktaş ve Galatasaray'daki huzursuzluk İspanya ve Almanya'ya yansıyor. Her iki takımla ilgili Almanca haber kaynaklarına yansıyan bilgiler bu yönde. Türkiye'deki kendi haber kaynaklarım da bu tür bilgileri aktarıyor. 
<p>Türkiye Milli Takımı, 2006'nın son dönemini başarılı maçlarla kapattı. Ancak önündeki önemli maçları unutmamalı. Bugünlerden Fatih Terim ve ekibinin yapması gereken ciddi çalışmalar var. 2008 Avrupa Futbol Şampiyonası'nda Türkiye mutlaka olmalı.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=483823), [web.archive.org (arşiv bağlantısı)](http://web.archive.org/web/20120317070146/http://www.zaman.com.tr:80/yazar.do?yazino=483823)
# David  Beckham olayı ve futbolun başkalığı

*Karl Heinz Feldkamp 2007.01.28*

<tr><td class="metin" colspan="2" style="padding-top: 20px; padding-left: 5px; ">Yoğun ve yorucu geçen antrenörlük kariyerim sonrası eşimin de tavsiyesi ile İspanya'ya yerleştim. Bu nedenle Avrupa liglerinde en yakından takip ettiğim lig İspanya'da. Ama sık sık ülkem Almanya'ya da gidiyorum.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>David Beckham'ın Real Madrid'de sözleşmesinin uzatılmayıp bu futbolcunun Amerika yollarına düşmesi futbolun içinde olanlara önemli mesajlar veriyor. 
<p>2003'te Real Madrid'e gelip 2007'ye kadar kalan David Beckham'ın İspanyol takımında futbol adına kazandığı ve akıllarda kalan önemli bir başarı yok. 
<p>İspanya'da futbolseverler bir adama çok para verdikleri halde kendisinden verim alamazlar ise o futbolcudan nefret ederler. İspanya'da son yıllarda televizyonu her açışımızda Beckham'ı bir reklam yıldızı olarak izliyorduk. Tıraş kremi reklamında o vardı, erkek iç çamaşırı reklamında da o. Bir adam bu kadar kendi mesleği dışına taşarsa işine konsantre olamaz. David Beckham'ın futbolundan elle tutulur bir yarar sağlayamayan Real Madrid, bu kadar reklam sözleşmesine izin vererek kendi kuyusunu kazmış oldu. Bu noktada futbolcu, yönetici ve kulüplerin alması gereken önemli bir ders var. Futbolcu önce futbolunu oynamalı. 
<p>İngiliz futbolcuyu oynatabilmek için Real Madrid antrenörleri elinden geleni yaptı. Her zaman en iyi pozisyonda oynaması için adeta yalvardılar. Ancak sonuçta antrenörler geldi gitti, Beckham hep takımda kaldı. Tecrübeli bir antrenör olarak yöneticilere seslenmek istiyorum. Hiçbir futbolcuya sözleşme yaparken bu kadar hareket serbestisi tanınmamalı. Futbol dışındaki sözleşmeler hem futbolcuyu hem kulübü bitirebilir. Real Madrid, İngiliz futbolcu Adidas, tıraş kremi firması ya da iç çamaşırı satan firmalarla reklam anlaşması yaparken Beckham'e zaman zaman dur diyebilmeli idi. 
<p>İngiliz futbolcu, Amerika'daki yeni takımıyla ilgili basına konuşurken önemli bir hata yaptı. Amerika'da futbolu yeniden sevdirmek, popüler hale getirmek istediğini iddia etti. Bu açıklaması saflık ya da kendini beğenmişlik olarak yorumlanabilir. Paraya, üne doymuş bir Beckham, Amerika'da futbol adına fazla bir şey yapamaz. 
<p>Kaiserslautern takımını çalıştırırken Tom Dooly adlı Amerikan futbolcum vardı. 4 yıl kadromda yer aldı. Onunla hâlâ görüşüyorum. Amerika'da futbola ilgi Türkiye 2. ligi ayarında. Daha önce bu kıtaya giden Pele ve Beckenbauer bile futbolları ile bu spor dalını toplumda bir yere getiremedi. David Beckham bunu hiçbir zaman başaramaz. İngiliz futbolcu, Amerika'da Nike ile Adidas arasındaki pazar savaşının bir temsilcisi ya da aleti olacak. Bazı özel televizyon kanallarında da reklama çıkacak. Ama futbol bu değil. Futbol başka bir şey. 
<p>Amerika'nın kendi liginde futbolun zayıf bir noktada olduğuna başka bir işaret, kendi milli takım futbolcularının ülke dışında olması. David Beckham'a Amerika'daki futbol yaşamında başarılar diliyorum. Ancak bu saatten sonra ciddi futbol oynamayı ağzına almamalı. </p>
</p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=493217), [web.archive.org (arşiv bağlantısı)](http://web.archive.org/web/20100703011503/http://www.zaman.com.tr:80/yazar.do?yazino=493217)
# Futbolda antrenör faktörü daha da önem kazandı

*Karl Heinz Feldkamp 2007.03.16*

<tr><td class="metin" colspan="2" style="padding-top: 20px; padding-left: 5px; padding-right: 10px;">Şampiyonlar Ligi'nde çeyrek finale kalan takımlara baktığımızda en önemli sürpriz, geçen yılın şampiyonu Barcelona ile Real Madrid'in son 8'de olmayışı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Almanya'da yapılan son Dünya Şampiyonası'nın ardından futbolcu karakteri ile çok ön plana çıkan bir isim olmadı. Brezilya Milli Takımı ve Barcelona'nın önde gelen ismi Ronaldinho, Dünya Kupası'nda fazla işler yapamadı. Ronaldo, Beckham ve Ballack'ı da bu listeye ekleyebiliriz. 
<p> Dünya ve Avrupa futbolunu mercek altına aldığımızda son zamanlarda takımları başarıya götüren unsurların içinde antrenör bir adım ön plana çıkıyor. Bir futbol takımında maçın kaderini değiştirebilecek yıldız isimlerin bulunması elbette bir kazanç. Ancak bu tür futbolcuların özellikle sakatlık dönemlerinde problemleri de çok fazla olur. Ben antrenörlük yaşamım boyunca starlardan biraz çekindim. Onların problemli yönlerinden ürktüm. 
<p> Elinde starları olmadan da sürekli başarı yakalayan antrenörlere en güzel örnek İngiliz ekibi Manchester United'ı çalıştıran Alex Ferguson. Bu sezon da takımını hem ligde hem de Şampiyonlar Ligi'nde başarıya taşıyor. Ekibinde çok ön plana çıkan yıldız isimler yok. Ama takım oyununu çok iyi ortaya koyuyorlar. 
<p> Almanya'da milli takımı kısa sürede başarılı yapan Jürgen Klinsmann'dan sonra Bayern Münih'in yeni antrenörü Hitzfeld de iyi işler yapmaya başladı. 2006 öncesi Klinsmann'ın Almanya'yı dünya 3.'sü yapacağını kimse beklemiyordu. Hitzfeld, Bayern Münih'i Şampiyonlar Ligi'nde çeyrek finale taşıyarak önemli bir başarı elde etti. Gerek Alman milli takımında ve gerekse şu anki Bayern Münih'te çok ön plana çıkmış yıldız yok. Almanya, dünya üçüncülüğünü takım oyunu ile elde etti. 
<p> Daha önceki yazılarımda vurguladığım ve şu an beni endişelendiren bir durum da Türkiye A Milli Futbol Takımı'nın deplasmanda Yunanistan ve Frankfurt'taki Norveç maçları. 2006 Dünya Kupası grup elemelerindeki İsviçre maçından sonra alınan cezalar gösterdi ki milli maçlara futbol takımı dışında ekip olarak da iyi hazırlanmak gerekiyor. Yeniden böylesine üzücü durumların yaşanmaması Türk futbolu için çok önemli. Bu hatırlatmayı hazırlık maçı olmasına rağmen Gürcistan ile yapılan karşılaşmadaki olaylar nedeniyle yapıyorum. Türkiye Futbol Federasyonu ve Milli Takım antrenörü, takım disiplinini bozacak davranışta bulunan futbolcuları uyarmalı. Gerekirse sert biçimde cezalandırmalı. Yunanistan ve Norveç maçlarını grupta kilit karşılaşmalar olarak görüyorum. Yunanistan ve Norveç karşısında alınacak puanlar sadece gruptaki puan cetveli için değil, kamuoyu için de dönüm noktası olacak. 
<p> 2006 Dünya Kupası'nın ardından antrenörlerin futbol takımları üzerindeki etkileri ön plana çıktı. Manchester United önemli starları olmamasına rağmen ekip olarak antrenörlerinin taktiğini iyi uyguladığı için başarılı. Fatih Terim'den de Yunanistan ve Norveç karşısındaki maçlarda başarılı olacak bir ekip bekliyoruz. UEFA Kupası'nı kazandırdığı dönemdeki ağırlığını ortaya koymasını istiyoruz. Türkiye ancak böyle bir antrenörlük kararlılığı ve disiplini ile Yunanistan ve Norveç maçlarından puanlar çıkarabilir. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=514019), [web.archive.org (arşiv bağlantısı)](http://web.archive.org/web/20080513025038/http://www.zaman.com.tr:80/yazar.do?yazino=514019)
# Puan durumu tamam; ama yapılacak işler var

*Karl Heinz Feldkamp 2007.03.29*

<td class="columnist-detail">
<p>Türk Milli Takımı'nın ilk yarıdaki oyunu gol atabilmeye uzaktı. Türk futbolcular, top ayaklarında iken biraz hareketli oldular. Top rakipte iken beklenen agresifliği gösteremediler. İlk yarıda takımın tümü için bu geçerliydi diyebiliriz.</p>
<p>
<div id="haberMetinDiv">
<p>Norveç'in iki kontradan attığı gol vardı. Özellikle ikinci gollerini iyi hazırladılar. İlk yarı sona erdiğinde Türk Milli Takımı'nın soyunma odasına 2-0 yenik gitmesi sürpriz olmadı. Çünkü takım olarak fazla bir şey yapamadı. 
<p> İkinci yarıda Emre başta olmak üzere bazı futbolcular hareketlendi. İlk yarıda olduğu gibi ikinci yarıda da kanatlar çalışmadı. Hamit Altıntop sadece Türkiye adına attığı frikik golüyle değil, yerinde hareketleri ile sahanın iyilerindendi. Hakan, Tuncay ve Gökdeniz arasında uyum problemi yaşandı. Top bu üç futbolcudan birine geldiğinde birbirleriyle yardımlaşmayı yeterince başaramadılar. 
<p> İkinci yarıda sahaya baktığımızda Türkiye rakibe üstünlük sağlar gibiydi. Görünüş olarak böyleydi. Ancak Norveç disiplinden kopmadı. Hamit'in maçın sonlarına doğru gelen golü moralleri düzeltti. Türkiye'nin bu beraberliği Norveç'in hediyesi. Bu 2-2 ama Türkiye'yi rahatlatan bir gerçek. Analizleri yapıldığında Norveç antrenörü kesinlikle çok üzülecek. 
<p> Şu an gruptaki puan durumu iyi. Bu tek puanı almak çok önemli idi. Futbol olarak Türkiye Milli Takımı güzel işler yapmadı. Ancak kendisine gerekli bir puanı aldı. Bu maç sonrası Fatih Terim mutlaka futbolcularını kutlayacaktır. Ancak Norveç karşısında o da gördü ki bu takımda yapılması gereken daha önemli işler var. Bir de seyircisiz oynamanın Türkiye'yi olumsuz etkilediğini unutmayalım. Seyircisiz oynanan 3 maçtan 7 puanı çıkarmak Fatih Terim için başarı. Ancak kendisinden daha iyi futbol beklemek bizim hakkımız. 2008 yolunda bu takım daha güçlendirilmeli. İkinci yarıda Emre'nin gayretini de övmeliyiz; orta sahayı toparladı. Belki bu maçta Emre Belözoğlu yenilgiyi kabul etmeyişini futboluna da yansıttı. Bu da çok önemli beraberliği getirdi.</p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=520374), [web.archive.org (arşiv bağlantısı)](http://web.archive.org/web/20110616161858/http://www.zaman.com.tr:80/yazar.do?yazino=520374)
# Futbol beni tatmin etmedi

*Karl Heinz Feldkamp 2007.04.12*

<tr><td class="metin" colspan="2" style="padding-top: 20px; padding-left: 5px; padding-right: 10px;">İki takımın şampiyonluk yarışında da iddialı olduğunu göz önüne aldığımızda, dün geceki kupa maçının daha agresif ve daha heyecanlı geçeceğini beklemek hakkımızdı. Ancak ilk yarıda bizi uyuttular desek yeridir.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>İnönü Stadı'ndaki derbinin ilk yarısında sahada kötü bir futbol vardı. Bu yarının en belirgin özeti, Beşiktaş'ın bulduğu iki, F.Bahçe'nin bulduğu tek gol pozisyonu. Nobre'nin girdiği iki pozisyondan gol çıkaramaması, Beşiktaş adına talihsizlik, F.Bahçe adına ise büyük bir şanstı. Her iki takım da taktik anlayışlarına sıkı sıkıya bağlı kaldı. Özellikle Fenerbahçe, hiç ofansı düşünmeyen bir oyun planı içindeydi. Bunun da en büyük sebebi, iki maçlı eleminasyon sistemi. Zico'nun Alex gibi bir yıldızı ilk 11'e almaması, Kezman'ı da yedek kulübede bırakması şaşırtıcıydı. Muhtemel ki, hafta sonu oynanacak olan Vestel Manisaspor maçının bundan daha zorlu geçeceğini düşünüyor ve bu iki oyuncusunun fazla yorulmasını istemiyordu.
<p> Beşiktaş ise kendi sahasında mağlup olmamak için defans güvenliğini fazla önemsedi. Bu da doğal olarak, sahadaki futbolun güzelliğini olumsuz yönde etkiledi. Sahada 22 oyuncu vardı ama hiçbiri ilk yarıda göze batan bir hareket yapamadı. Kalecilere neredeyse hiç iş düşmedi. Kötü futbola rağmen sahada, futbolu güzelleştirmek isteyen iyi bir hakem vardı. Benim de tesellim bu oldu ilk yarıda.
<p> İkinci yarıda biraz daha olumlu bir futbol vardı sahada. Tigana, takımının mutlak kazanması gerektiğinin bilincinde olarak, Burak'ı çıkarıp golcü oyuncu Bobo'yu sahaya sürdü. Bu değişiklik, Beşiktaş'ın ofansif yönünü güçlendirdi.
<p> Ben şahsen lig lideri F.Bahçe'den daha iyi bir futbol bekliyordum. Hayal kırıklığına uğradım diyebilirim. Lider takımda göze batan bir oyuncu göremedim. Tam tersine, çok beğendikleri Aurelio'nun hatasından golü yediler. Türk vatandaşlığını seçen oyuncu, Türk oyunculara has bir hata yaparak, topu kaptırdı, bu da Beşiktaş için kontra bir atağa dönüştü. Sonrasında Delgado'nun ortasını Bobo golle sonuçlandırdı. Beşiktaş'ın girdiği gol pozisyonlarının bu yarıda biraz daha fazla olduğunu düşünürsek, galibiyet onların hakkıdır diyebiliriz. 
<p> Zico'nun Alex'i oyuna almayı akıl etmesi, yenilen golden sonra oldu. Oysa Bobo'nun girmesinden hemen sonra Alex oyuna girseydi; Zico, Tigana'nın taktik değişikliğine iyi bir taktik değişiklikle cevap vermiş olurdu. Gol yenildikten sonra, morali bozulan takıma, kurtarıcı olsun diye Alex'i almak geç kalınmış bir taktik düzeniydi. Tümer Metin, çok yetenekli bir oyuncu. Dün de hayli istekliydi. Çok da fazla topla buluştu ama çok etkili olduğu söylenemez. F.Bahçe, bu takımla ligde de zorlu bir maça çıkacak. Umarım bu maçtan desler çıkarmışlardır. Tabii ki Beşiktaş da dersler almıştır. 
<p> Beşiktaş taraftarını beğendim. Takımlarının risk alması için sürekli ateşlediler. Herşey bitmiş değil. Kadıköy'deki maç uzatmaya da gidebilir, Fenerbahçe de eleyebilir. Beşiktaş sadece küçük bir avantaj elde etti. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=526680), [web.archive.org (arşiv bağlantısı)](http://web.archive.org/web/20080513025048/http://www.zaman.com.tr:80/yazar.do?yazino=526680)
# Kayseri'nin futbolu, Bursa'nın taraftarı

*Karl Heinz Feldkamp 2007.04.16*

<tr><td class="metin" colspan="2" style="padding-top: 20px; padding-left: 5px; padding-right: 10px;">Bursaspor ile Kayserispor maçını izlemek için Bursa'ya büyük bir merakla geldim. Bu maç, kendine üst sıralarda yer arayan Kayserispor adına çok kritikti. Son dönemlerde bu takımı fazla izleme imkanı bulamadım.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bu nedenle maç öncesi büyük bir heyecan içindeydim. Diğer yandan, Türk futbolunun son yıllarda iyi bir yapılanma içinde olduğunu bildiğim için Bursa'nın ne durumda olduğunu da merak ediyordum. Türkiye'de hem şehirleşme hem de endüstrileşmenin futbola katkıda bulunduğunu Bursa'da gördüm. Bu durum, Türk futbolu adına sevindirici bir gelişme. Bursaspor'un olumlu yapılanma içinde olduğunu görmek ne kadar olumlu ise futbol dışında Bursa'nın da çok güzel bir şehir olduğunu görmek ayrıca beni sevindirdi. 
<p> Asıl konumuz olan maça gelince ilk yarıda her iki takımın da ortaya koyduğu oyun, beklentilerimin altında kaldı. Bilhassa Kayseri- spor'un üst sıralardaki hedeflerini göz önünde bulundurursak, galibiyeti yakalamak için gelen takımın, kendisinden beklenen ofansif futbol anlayışı yerine daha pasif oynadığına şahit oldum. Bursaspor ise ilk yarıda daha hakim olan, daha iyi basan takım görüntüsündeydi. İlk yarıda Kayserispor'un sadece Fenerbahçe gibi büyük takımlara karşı değil diğer takımlara karşı da aynı şekilde etkili oynamasını beklerdim.
<p> İkinci yarıda da takımlar, ortaya konan oyun anlamında birbirlerine karşı bariz bir üstünlük sağlamadı. Ama futbolda her hatanın bir gole yol açabileceğini gördük. O zamana kadar iyi bir yönetim gösteren hakem Süleyman Abay, bence haklı olmayan bir faulü verdikten sonra gelen serbest atışla konuk ekip Kayserispor takımı 1-0 öne geçti. Hemen ardından da o ana kadar oyuna ağırlığını koyamayan Gökhan, oyuna asıldı ve attığı ikinci golle kalitesini ispatladı. Böylece 2 dakika içinde Kayserispor maçta 2-0 öne geçti. Ardından gelen 3. gol maçın sonucunu tayin etti. Sonuç olarak Kayserispor, kendisinden beklediğim oyunu ortaya koyamasa da 15 dakikada içinde klas oyuncularıyla attığı gollerle üç puanı almasını bildi. 
<p> Bu yıl Anadolu takımlarının en büyük çıkışını yakalayan Kayserispor'un Avrupa kupalarında mücadele etmek isteyen üst takımlara olan baskısı devam ediyor. Ertuğrul Hoca'nın Kayserispor'a olan katkılarının devam ettiği düşüncesiyle Kayseri'nin gelecekte Türk futbolunda kendine daha iyi bir yer bulacağına inanıyorum. Bursaspor'un ise maçı kaybetmesine rağmen bu sene 1. Lig'e tekrar dönmüş bir takım olarak seyircisiyle, ortaya koyduğu oyun anlayışı ile şu an bulunduğu yeri hak ettiğini gözlemledim. Bursaspor'un stadyum yapısı ve seyircisi muhteşemdi. Bursa- spor taraftarı maçın başından sonuna kadar takımını yalnız bırakmadı. Kısacası Bursaspor, ileriye dönük çok olumlu mesajlar verdi.
<p> Hakem Süleyman Abay da oyunun genelinde, bir hatası hariç çok iyi bir maç yönetti. Devamlı oyun içindeydi. Oyunu kesmeden devam ettirdi. Ama futbolda herkeste olduğu gibi hakemler de yanlış yapabilir. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=528192), [web.archive.org (arşiv bağlantısı)](http://web.archive.org/web/20080513025054/http://www.zaman.com.tr:80/yazar.do?yazino=528192)
# Türkiye, Platini şansını iyi değerlendirmeli

*Karl Heinz Feldkamp 2007.05.18*

<tr><td class="metin" colspan="2" style="padding-top: 20px; padding-left: 5px; padding-right: 10px;">UEFA'nın yeni başkanı Michel Platini, herkesin kolay kolay cesaret edemeyeceği bir karar verdi. 2012 Avrupa Futbol Şampiyonası'nın Polonya ile Ukrayna'da aynı anda oynanacak olması UEFA için rizikolu, ancak bir o kadar da cesaret gerektiren bir karar.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Almanya'da yapılan son UEFA başkanlığı seçiminde başarıya ulaşan Platini, İtalya, Almanya ve İspanya gibi büyük ülkelerden çok Polonya ve Ukrayna gibi futbolda adlarını yeni duyuranlara yönelmişti. Düsseldorf'taki seçimler sırasında yapılan kulis çalışmaları dışarıya bu yönde yansımıştı. Şimdi Platini, Polonya ve Ukrayna'yı böyle bir kararla ödüllendiriyor da diyebiliriz. 2012 Avrupa Futbol Şampiyonası ile ilgili kararın belli olduğu dakikalarda aklıma hemen Türkiye geldi. Türkiye'deki büyük futbol sevgisi. Ülkenin sahip olduğu imkanlar. Ve içimdeki ses, bu şampiyona şu an teknik altyapıları çok yetersiz olan Polonya ve Ukrayna'ya gidebiliyorsa neden Türkiye'ye de gitmesin dedi. 
<p>Karardan hemen sonra bir harita alıp baktım. Polonya'da sadece 3 hava limanı var. Ve Almanya'nın Frankfurt şehrinden Polonya'nın başkentine haftada bir ya da iki uçak seferi bulunmakta. Polonya'daki stadyumların şu halinde 2. lig maçı bile oynamak zor. Tren bağlantısı hemen hemen yok. Ukrayna'nın durumu daha da kötü olabilir. Ukrayna'da uluslararası standartlarda sadece bir stadyum var. Her iki ülkenin arasındaki mesafe oldukça fazla. Ülkelerin birbiri ile ulaşımları yanında kendi içlerindeki ulaşımda da büyük problemler yaşanır. UEFA bütün bunlara rağmen 2012'yi buraya vererek önemli bir cesaret gösterdi. 
<p>2011 Kış Üniversite Olimpiyatları'nın Erzurum'da yapılacak olması Türkiye adına çok güzel bir tanıtım olacak. Erzurum, çabalarıyla bunu alabiliyorsa Türkiye'de futbola yön verenler UEFA'nın Polonya ve Ukrayna kararından sonra Avrupa Futbol Şampiyonası'na ev sahipliği yapması için yeni bir hamle başlatmalı. Türk insanının çok iyi bir ev sahipliği yapacağına inanıyorum. Hatta 2006 Dünya Futbol Şampiyonası'na ev sahipliği yapan Almanya'dan daha iyi yapacaklarını hissediyorum. Türk spor basınına yansıdığı kadarıyla biliyorum. Bir ara Yunanistan ile ortak Avrupa Şampiyonası için başvurulabileceği konuşuldu. Yunanistan ile Türkiye arasında yaşananları biliyorum. Ama bütün bunlara rağmen futbol, aradaki kırgınlıkları giderebilir. Siyasetin yıllardır yapamadığını futbol yapabilir. Ben Türkiye'nin kendi başına da böyle bir organizasyonun altından kalkacağına inanıyorum. Ancak Yunanistan ile ortak bir proje ile UEFA nezdinde daha çok dikkat çekilir. UEFA daha önce Hollanda ile Belçika'da ortak Avrupa şampiyonası düzenledi. 2008'de Avusturya ile İsviçre bunu ortak yapacak. Ama bu adı geçen ülkeler zaten birbirleriyle iç içe ülkelerdi. Büyük problem yaşanmadı. Polonya ve Ukrayna kararı UEFA'nın yeni bir yola girdiğini gösteriyor. Yeni başkan Platini ve ekibinin bu yöndeki çalışmalarında Türkiye Futbol Federasyonu ve futbola yön veren diğer birimler seslerini duyurmalı. Türkiye, 2012 sonrası Avrupa Futbol Şampiyonası için ev sahipliğine mutlaka talip olmalı. Kendi başına ya da Yunanistan ile birlikte. 
<p>Futbol sevgisi, misafirperverliği ve ülke potansiyeli ile Türkiye bunu çoktan hak ediyor. Bu yönde gönüllü olarak Türkiye için ben çoktan çalışmaya başladım.<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=541229), [web.archive.org (arşiv bağlantısı)](http://web.archive.org/web/20080513025058/http://www.zaman.com.tr:80/yazar.do?yazino=541229)
# Galatasaray'ın bu kadar çok soruna rağmen başarılı olacağını beklemiyordum

*Karl Heinz Feldkamp 2008.05.09*

<tr><td class="metin" colspan="2" style="padding-top: 20px; padding-left: 5px; padding-right: 10px;">Yeniden merhaba...<br/>Bu yeni dönemde iyi ve tarafsız bir gazeteci olmam gerektiğini biliyorum. Ancak şu anki atmosfer nedeniyle Türkiye Süper Lig değerlendirmesi için belki de sadece bu yazıda tarafsız olamayacağım.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Çünkü Galatasaray'da bu sezon görev yaptım. Ve büyük aksilikler olmazsa hafta sonunda takım Türkiye ligi şampiyonu olacak. 
<p>Türkiye Süper Ligi'nde son haftaya girilirken puan durumuna bakılırsa, Galatasaray'ın bu başarıya ulaşmasını bu genç takımdan ben de beklemiyordum. Gerçekçi olmak gerekirse 12 yeni futbolcuyla sezona başlanılmıştı. Antrenör yeniydi. Sezon içinde yönetim seçimi de vardı. Bu üç ayrı unsurun her biri şampiyonluk iddiası ile sezona başlayan bir futbol takımı için çok önemli baskı unsurlarıdır. 
<p>Galatasaray'da göreve başladığım ilk günlerde futbolculara sürekli bir sezon önceki puan durumunu hatırlatıyordum. Fenerbahçe'nin 70 puanla şampiyon olduğu bir önceki sezonda Galatasaray'ın 56 puanda kaldığını ve aradaki 14 puanlık farkı dile getiriyordum. Bu bizi, sezonun başından itibaren lider olmamız gerektiği konusunda hırslandırdı. İlerleyen haftalarda futbolcularla yaptığım her toplantıda ilk sıralarda olmanın önemini vurguladım. İkinci sıraya düşsek bile aradaki puan farkını mümkün olduğu kadar kısa sürede kapatmamız gerektiğine dikkat çektim. Şampiyonluk adaylarından Fenerbahçe baskı altında tutulmalıydı. Böyle durumlarda her takım hata yapabilir. Bu baskıyı sezon boyunca sadece Galatasaray değil, benim için sezonun en önemli sürprizlerinden Sivasspor da yaptı. 
<p>Sivasspor'un Beşiktaş'ı İstanbul'da yendiği 2-1'lik maçı izlemiştim. O maç sonrası Sivasspor'un şampiyonluk hesapları olduğunu anladım ve ona göre tedbirler almaya çalıştım. Bana göre bu sezonun en başarılı ve sürpriz ekibi Fenerbahçe ya da Beşiktaş değildi, Sivasspor'du. Hafta sonundaki maçın ardından ligdeki puan sıralamasında Beşiktaş'ı geride bırakırlarsa büyük bir başarıya imza atacaklar. Bu başarıları en az Galatasaray'ın şampiyon olması kadar önemli. 
<p>Son lig maçı öncesi Türk spor kamuoyunun dikkatini Türkiye Kupası final maçlarına çekmek istiyorum. Türkiye Kupası'nın öneminin giderek azaldığını hissetmek ülke futbolu açısından büyük kayıp. İngiltere, İspanya ve Almanya'da kupa finalleri çok ciddiye alınır. Final maçı yıllardır aynı yerde oynanır. Saatleri bellidir. Kupaya baştan itibaren katılmaya başlayan takımlar bunu bilir. Gençlerbirliği ile Kayserispor arasındaki Türkiye Kupası final maçının Bursa'da oynanacağını ve maçın hangi saatte başlayacağını futbolseverlerin zorlanarak öğrenmeleri kupa adına üzücü. Türkiye Kupası'nı kazanan takımın Türkiye'yi uluslararası arenada temsil edeceği gerçeği unutulmamalı. 
<p>Türkiye'de futbolseverler büyük bir heyecanla son haftaya giriyor. Galatasaray büyük yanlışlar yapmazsa şampiyon olacak. Bu belki 8. defa şampiyonluk yaşayacak Hakan Şükür için alışılmış bir durum olabilir. Ancak özellikle genç futbolcular şampiyonluğun ne kadar önemli bir şey olduğunu görecek. Şampiyonluk genç futbolcular için yeni ufuklar açar. Genç isimler, Galatasaray formasıyla Türkiye şampiyonu olmanın bir tarih yazmak olduğunu, mutlu sona ulaştıklarında fark edecek. Bu durum onların gelecek sezonlarındaki futbollarını da etkileyecek. 
<p>Türkiye Süper Ligi bittikten hemen sonraki yazılarımda, Türkiye Milli Takımı'na konsantre olacağım. Türkiye'deki antrenörlük günlerimde ülke futbolu ile ilgili bilgilerimi tazeledim. Türkiye'de birinci sınıf futbolcular var. Bazıları tam olarak fark edilmese de Milli Takım formasını başarıyla taşıyacak yeni isimler bulunuyor. 
<p>Türk futbolunun bulunduğu noktadan birkaç adım daha ilerilere gidebilmesi için sadece antrenörlere değil, kulüp yönetimleri ve Futbol Federasyonu'nun da yapması gerekenler var. Bu konuları önümüzdeki yazılarda ele alacağım. Sevgilerimle...<br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=687132), [web.archive.org (arşiv bağlantısı)](http://web.archive.org/web/20080611155350/http://www.zaman.com.tr:80/yazar.do?yazino=687132)
# Galatasaray'ın yeni bir antrenöre ihtiyacı var mı?

*Karl Heinz Feldkamp 2008.05.15*

<tr><td class="metin" colspan="2" style="padding-top: 20px; padding-left: 5px; padding-right: 10px;">Galatasaray'ın sezonu şampiyon bitirmesi benim için çok olumlu bir gelişme. Mutlu oldum. Çalıştırdığım bir takımın ulaştığı şampiyonlukta biraz payım olduysa bu, bana gurur verir. Bu takımda emeğim olduğuna inanıyorum. Sezon sonunda hedefe ulaşmak; Burak, Nezihi ve Cevat hocalar ve Ahmet Akcan ile birlikte iyi bir ekip çalışması yaptığımızın göstergesi. İşi ilk maçtan itibaren ciddiye almamızın meyvesi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> G.Saray'dan sezon bitmeden ayrıldıktan sonra geldiğim Almanya'dan da gelişmeleri takip ettim. Takımın maçlarını izledim. Kamuoyuna yansıyan bilgileri takip ettim. Şayet bir futbol takımında kazanılan şampiyonlukta antrenörlerin fazla emekleri yoksa Galatasaray'ın gelecek sezon için antrenör bulmasına gerek olmayabilir. Ekonomik sıkıntıda bulunan bir kulüp için bu, önemli bir tasarruf unsuru da olabilir. 
<p> Galatasaray'daki şampiyonluk kutlamaları biraz daha sürecektir. Bu kutlamalar bittiğinde takımda başarıdan sorumlu olanlar kulüpte çok yeni bir dönemin başladığını fark etmeli. Özellikle menajer ve yönetim için başlayan bu dönem hiç de kolay olmayacak. Takımın antrenörü iken ocak ayında yapmak istediğimiz bazı transferleri ekonomik nedenlerle gerçekleştiremedik. Takım şimdi Şampiyonlar Ligi'nde oynayacak. Şampiyonlar Ligi'nden para gelecek. Ancak bu paranın mevcut takımı güçlendirmek için yeterli olup olmayacağını göreceğiz. 
<p> Kulaklarıma gelenler ve okuduklarım doğru ise Hakan Şükür önümüzdeki sezon devam etmek istiyor. Hasan Şaş da devam etmek isteyebilir. Adnan Polat ve Adnan Sezgin, yeni sezonda bu oyuncuların takımı ne derece güçlendireceklerini iyi hesaplamalı. 
<p>Averajı kötü olan ön sıraya çıkarıldı
<p>Türkiye'deki antrenörlük günlerimde şahit olduğum bazı yanlışları okuyucularımla paylaşmak istiyorum. Bu yanlışların Türkiye Futbol Federasyonu yetkilileri tarafından da dikkate alınmasını arzuluyorum. Belki bazıları düzelir. Bunlar düzeldiğinde Türk futbolu daha seyredilir, daha zevk alınır hale gelir.
<p> Öncelikle şu sorunun cevabını bulalım. Sivasspor'un averajı Beşiktaş'tan daha iyi olmasına rağmen Anadolu takımı neden ligde 4. sırada kaldı? Beşiktaş 32 gol yedi. Sivas 29 golü kalesinde gördü. Beşiktaş 58 gol attı, Sivas 57 gol kaydetti. Matematiği bilen herkese göre bu durumda Sivasspor'un averajı Beşiktaş'tan daha iyi. Bir gol fazla attı diye toplamda averajı daha kötü olan takımı bir ön sıraya çıkarmak futbolun gerçekleri ile açıklanamaz. 
<p> Türkiye Süper Ligi'nde futbolu çok olumsuz etkileyen olaylardan biri de bire bir kıyaslama. Örneğin Fenerbahçe, ilk maçta Galatasaray'ı 2-0 yenmişti. İkinci maçta Galatasaray 1-0 galip iken Fenerbahçe maçın son 15 dakikasında adeta fark yememek istedi. Çünkü puanların aynı olması durumunda bire bir averaj uygulaması ile Galatasaray'ın önüne geçecekti. O zaman 64 gol atan ve sadece 23 gol yiyen Galatasaray'ın defans başarısı cezalandırılmış olmuyor mu? Kalesinde 37 gol gören Fenerbahçe'nin averajı Galatasaray'a göre daha kötü olmasına rağmen puanlar eşit olsa Fenerbahçe şampiyon olacaktı. Bu da Türk futbolunda düzeltilmesi gereken hatalardan biri. 
<p> Türk futbolseverler ile paylaşmak istediğim ikinci önemli problem, antrenörlerin maç öncesi kendi evinde oynanan maçta bile oturacağı yeri seçememesi. Önce deplasman takımının ant-renörü kulübe seçimini yapıyor. Önemli bir maç öncesi bu kargaşanın yaşanması antrenörlere olumsuz yansıyor. 
<p> Bir de boynumuza asmak zorunda olduğumuz ucube kartlar var. Ben Feldkamp olarak, Fenerbahçe antrenörü Zico ve Beşiktaş antrenörü Ertuğrul Sağlam ancak boyunlarındaki bu kimlik kartları ile maçlara girebiliyor. Kendilerini bu kartlar ile tanıtabiliyor. Kışın rüzgârlı havada bu büyük ebatlı yapılmış kartlar tokat gibi suratınıza vurabiliyor. Bu kartı unuttuğumuzda ceza alabiliyoruz. Bu, çok gülünç bir bürokratik hastalık değil mi? Dünyada Türkiye dışında başka bir ligde olduğunu sanmıyorum. Federasyon bu ucube uygulamayı durdursun. Türkiye Süper Ligi'nde yer alan 18 antrenörü stadyum görevlilerinin tanıması uzun zaman almaz. 
<p> Bir de seyircisiz oynama cezaları var. Ankara'da oynadığımız bir maçta bir grup kötü sözler sarf etti diye biz İstanbul'daki Gaziantep maçını seyircisiz oynadık. Futbola bu kadar ağır darbe vurabilecek bir ceza olmaz. Bugün hâlâ bu cezayı bize verenlerle yüz yüze gelip bunu bir konuşmak istiyorum. Hangi düşünce ile bunu kaleme aldılar? Cezalarda seyircisiz maç oynatma yerine kulüplere ağır para cezaları verilsin. Bu para altyapı çalışmalarında ya da engelli sporcuların gelişimi için kullanılsın. Almanya'da bu sezon bunun örneği yaşandı. Frankfurt-Nürnberg maçında sahaya yanıcı madde atıldı. Neredeyse maç iptal edilecekti. Ancak televizyon görüntüleriyle bu işi yapanlar isim olarak tespit edildi. İki kulübe ağır para cezası verildi. Bir sonraki yazımda Türkiye Milli Takımı ve 2008 Avrupa Futbol Şampiyonası'na konsantre olacağım.
<p><br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=689698), [web.archive.org (arşiv bağlantısı)](http://web.archive.org/web/20080714223058/http://www.zaman.com.tr:80/yazar.do?yazino=689698)
# Mehmet Yıldız nerede?..

*Karl Heinz Feldkamp 2008.05.29*

<tr><td class="metin" colspan="2" style="padding-top: 20px; padding-left: 5px; padding-right: 10px;">Avrupa Futbol Şampiyonası yaklaşıyor. Milli takım antrenörlerinin kadrolarını 23 kişiye indirmeleri için de süre kısalıyor. Bugünlerde kamuoyunun milli takımda görmek istedikleri futbolcular ile antrenörlerin çağırdığı isimlerin tartışması var.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>İspanya'da Raul tartışması gündemde. Türkiye'de Hakan Şükür'ün neden milli takımda olmadığını soranlar mutlaka vardır. Almanya'da Löw'ün işi biraz daha kolay. Çünkü milli takıma çağırdığı isimlerin form durumu üst düzeyde. 5-6 genç futbolcuyu fazla patırtı gürültü olmadan evlerine gönderebilecek. Ancak Türkiye'nin durumu Almanya gibi değil.
<p>Türkiye Milli Takımı hazırlık için Almanya'ya gelirken açıklanan milli takım kadrosunda en büyük hayal kırıklığını Mehmet Yıldız'da yaşadım. Sivassporlu Mehmet Yıldız'ın neden milli takım kadrosuna çağrılmadığına çok şaşırdım. 
<p>Sezon boyunca takımına en faydalı olan, 14 gol atan ve bana göre Türkiye'nin en iyi hücuma dönük futbolcusu kadroda olmalıydı. Mehmet'in Avrupa Şampiyonası için milli takım kadrosuna girme konusunda başka ne yapması gerekirdi?... Fransa liginden çağrılan Mevlüt, ya da Rusya liginden çağrılan başka bir futbolcudan birkaç adım daha önde değil mi idi?... Hatta Fenerbahçe'de hep yedek kalan Semih'ten bile daha iyi bir tercih olmaz mı idi?... Umarım Türkiye Milli Takımı 2008 Avrupa Şampiyonası finallerinde Mehmet Yıldız'ı Türkiye'de unutmanın faturasını ağır ödemez. 
<p>Servet sakatlandığı için Galatasaraylı Emre'nin defansa çağrıldığını duydum. En azından son anda da olsa çağrılması isabetli bir karar. Türkiye Süper Ligi'nde bu sezonun ikinci yarısında defansın en iyi isimleri sayılsa Emre ilk akla gelen olurdu. Galatasaray'ın bu sezonki şampiyonluğunda aslan payı Servet, Emre ve ikinci yarıdaki performansı ile Aykut'undur. 
<p>Şayet imkansız değilse Fatih Terim yeniden Mehmet Yıldız'ı kadroya çağırabilir. FIFA ve UEFA kuralları bu konuda ne diyor şu an itibarıyla bilmiyorum. Ama zamanı geçmedi ise Mehmet Yıldız'ı kadroya dahil edebilir. 
<p>Milli takım antrenörlerinin en büyük avantajı istediği futbolcuyu istediği zaman kadroya alabilmesidir. Kulüp antrenörleri bunu yapamaz. Kulüplerde sözleşmesi bulunan futbolcu sayısı bellidir. Ama bir milli antrenör için ülkenin bütün futbolcuları seçilebilecek isimlerdir. 
<p>Türkiye'de özlemle beklediğim bir gelişme de milli takım antrenörü ile kulüp antrenörlerinin bilgi alışverişi yapması olayıdır. Fatih Terim keşke nisan ayı içinde kulüp antrenörleri ile bir araya gelseydi. Onlara ellerindeki futbolcuların form durumlarını sorsa. Eksik ve fazlalıklarını antrenörlerinden dinleseydi. Futbolcuların antrenmanlardaki özel durumlarını sorsaydı. Bunu Almanya'da Löw çok iyi yapıyor. Belirli aralıklarla antrenörleri dinliyor. Notlar alıyor. En son kararı ona göre veriyor. Böyle bir çalışmanın zamanında yapılması olumlu sonuçlar verir. 
<p>Avrupa Futbol Şampiyonası için geri sayım sürerken oynanan hazırlık maçları da önemli. İnsan bir maçı kaybedince üzülür. Enerjisi azalır. Maç kaybetmek negatif enerji verir. Huzursuzluk oluşturur. 
<p>Şimdi saat 12'ye beş var. Yani artık son hazırlık günleri. 
<p>Sivas gibi bir ekipte sezon boyunca çok sayıda maçı çeviren Mehmet Yıldız'ın olmamasının üzüntüsü var içimde.
<p>Buna rağmen Türkiye Milli Takımı ve Fatih Terim'e başarılar diliyorum.<br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=695402), [web.archive.org (arşiv bağlantısı)](http://web.archive.org/web/20080601005637/http://www.zaman.com.tr:80/yazar.do?yazino=695402)
# Türk futbolu için tarihî bir maç

*Karl Heinz Feldkamp 2008.06.07*

<td class="columnist-detail">
<p>Türkiye Milli Takımı'nın şampiyonada yapacağı Portekiz maçına hazırlanmak için tam 2 yıl zamanı vardı. Antrenör Fatih Terim ve ekibinin son 2 yılda Türk futbolu için neler yapıp yapamadıkları Portekiz maçında ortaya çıkacak.</p>
<p>
<div id="haberMetinDiv">
<p>Turnuva öncesi kısa sürede takımı motive etmesi gerekirdi. İki yıl artı turnuva hazırlık dönemini iyi değerlendirmiş ise bu şampiyonadaki üç maçta ortaya çıkacak. 
<p>Portekiz maçı sadece antrenör ve yardımcıları için değil, futbolcular için de tarihî bir karşılaşma. Artık söz bitti, ayakların konuşması gerekiyor. Antrenör Fatih Terim'in güvenini boşa çıkarmamak ve kendilerine gönül veren futbolseverleri mutlu etmek için futbolcular her şeyini ortaya koymalı. Kalitelerini Avrupa'ya göstermeleri gerekir. 
<p>Futbolda tecrübeli futbolcular önemlidir. Ancak özellikle Avrupa Şampiyonası gibi turnuvalarda daha önce ismi hiç duyulmamış isimler sahneye çıkabilir. Tecrübe bakımından Emre ve Mehmet Aurelio bir adım önde. Ancak ben özellikle bu turnuvada Türkiye'nin yeni isimler ortaya çıkarmasını istiyorum. Büyük starlar böyle turnuvalarda doğar.
<p>2002'yi hatırlayalım. Türkiye'nin dünya üçüncüsü olduğu turnuvada Milli Takım'dan yeni yıldızlar doğdu. Dünyada futbola ilgi duyan herkes Japonya ve Güney Kore çimlerinde yeni Türk yıldızlarla tanıştı. Bu noktada Arda, Tuncay, Servet ve Sabri tarihî fırsatlar yakaladı. Özellikle bu isimler antrenörün güvenini boşa çıkarmasın. Böyle şansların her futbolcuya nasip olmayacağını bilsinler. Bu turnuvada başarılı olurlarsa adları unutulmazlar arasına girer. 
<p>Portekiz maçıyla başlayacak turnuvada Türkiye gruptan çıkar ve biraz yol alırsa bu özgüven 2010 Dünya Futbol Şampiyonası'na da yansır. Bu takım başarısız olur, hayal kırıklığına uğrarsa 2010 için de yara alınmış olur. 2008 başarısı sadece Fatih Terim ve milli futbolcular için değil Türkiye Futbol Federasyonu için de bir tarihî dönüm noktası. 
<p>2006'da biz yoktuk. 2008'de şimdi varız. Avrupa Futbol Şampiyonası 2010 Dünya Kupası için bir eleme turnuvası dersek yanlış olmaz. Milli Takım kadrosundaki futbolcular bunun bilincinde olmalı. Bu turnuvadan başarıyla çıkmak demek, 2010 için forma şansı anlamı taşıyor. 
<p>Portekiz favori gösteriliyor. Ancak Türkiye'nin de potansiyeli var. Turnuvaya katılarak bunu gösterdi. 
<p>Akıllı bir mücadele, iyi bir başlangıç ikinci bir 2002 başarısı yaşatabilir. </p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=699081), [web.archive.org (arşiv bağlantısı)](http://web.archive.org/web/20110425041720/http://www.zaman.com.tr:80/yazar.do?yazino=699081)
# Sistemin oturması için 4 yıl çok uygun bir süredir

*Karl Heinz Feldkamp 2008.06.10*

<tr><td class="metin" colspan="2" style="padding-top: 20px; padding-left: 5px; padding-right: 10px;">Almanya'da düzenlenen 2006 Dünya Futbol Turnuvası'na gelmemizi İsviçre engellemişti. İki eleme maçında bizi geçip Almanya bileti aldılar. Şimdi Basel'deki maçı kaybeden Avrupa Futbol Şampiyonası'na veda edecek.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>İsviçre'nin Çek Cumhuriyeti'ne karşı oynadığı maçı gördüm. Çekler'e karşı kaybettiler. Ancak 90 dakika boyunca her an maçı berabere getirebileceklerini ve hatta kazanabileceklerini gösterdiler. Ancak Portekiz karşısında bizim durumumuz böyle değildi. Portekiz karşısında Türk futbolcular sadece iki sahnede takım görünümü verdiler. Birincisi sahaya çıkarken, ikincisi milli marşlar söylenirken. Bunun dışında ortada bir futbol takımı göremedik. Türkiye Milli Takımı orta sahasından Portekiz kalesini zorlayacak hiçbir atak gelmedi. Emre, Nihat ve Aurelio bunu üretemedi. 
<p>Türkiye Milli Takımı'nın defansından da beklenenler gelmedi. Hakan Balta ve Servet defanstan takımı atağa kaldıracak toplar atamadılar. Altıntop da bu konuda üretken olamadı. Daha önce çalıştırdığım Galatasaray'dan futbolcularım olan Hakan Balta ve Servet ile şimdi göz göze gelip konuşma imkanım olsa, 'bir defans futbolcusu nasıl olunur?' konusunda Pepe örneğini verirdim. Portekiz defansına gelen topları durdurmakla kalmadı, takımını atağa kaldırdı, gol attı. Türkiye'deki son antrenörlük dönemimde defans futbolcularına hep bunu anlatmaya çalıştım. Sadece topu kesmekle defans futbolcusu olunmaz. Bu mevkinin adamı, takımı atağa da kaldırmalı. Portekiz Milli Takımı defansında Pepe'yi görünce, Alman futbolcu Metzelder'in Real Madrid'de neden yedek kaldığını anladım. Modern futbolun defans adamı böyle olmalı. 
<p>Bizim takımımıza dönecek olursak. 90 dakika Tuncay'ın Türkiye Milli Takımı'nda mı yoksa Portekiz Milli Takımı'nda mı oynadığını anlayamadım. Terim, Tuncay'a bu maçta bu kadar sabretmemeliydi. Hamit Altıntop'un çıkarılışı onun yorulması nedeniyle ise anlayış gösterilebilir. Ancak böyle bir maçta Emre Aşık'ı oyuna almak anlaşılmaz. Portekiz karşısında maalesef bir maçtan daha fazla şeyler kaybettik. İsviçre maçı öncesi seyircimize güven veremedik. 
<p>Defansta Emre'lerden biri tercih edilecekse, Galatasaray'ın şampiyonluğu kazanmasında büyük emeği olan Emre tercih edilmeli. Servet ile birlikte bu takıma daha faydalı olacağını düşünüyorum. Bu saatten sonra şu söyle olsaydı bu böyle olsaydı diyemeyiz. Çünkü saat 12'ye beş var. 4 yıl gibi bir süre bir ülke milli takımını hazırlamaya yetmeliydi. 4 yılda bir futbol sistemi oturtulur. Başarılı olmasını çok istediğim Fatih Terim'e bir şey hatırlatmak istiyorum. Sistemleri antrenörler belirlemez. Sistemleri eldeki hazır oyuncular belirler.
<p>Türkiye Milli Takımı'na bir sistem kazandırmak için Türkiye içi ve Avrupa'daki futbolcularını iyi değerlendirmeli. Türkiye'nin Avrupa Şampiyonası'nda tur atlayacak kapasitede futbolcuları ülke içinde ve ülke dışında var. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=700262), [web.archive.org (arşiv bağlantısı)](http://web.archive.org/web/20080714103404/http://zaman.com.tr:80/yazar.do?yazino=700262)
# Zaferin temellerini kaleci Volkan attı

*Karl Heinz Feldkamp 2008.06.13*

<tr><td class="metin" colspan="2" style="padding-top: 20px; padding-left: 5px; padding-right: 10px;">Ünlü teknik direktör Karl-Heinz Feldkamp, Türkiye-İsviçre maçını yazdı. Kaleci Volkan'ın, yaptığı kurtarışlarla maçın kaderini değiştirdiğini vurgulayan Kalli, böyle turnuvalarda Volkan'ın yaptıklarını yapabilen kalecilerin takımlarını üst tura taşıdığına dikkat çekti. 2002 Dünya Kupası'nda Rüştü'nün kurtarışlarını hatırlatırken, 6 yıl sonra Türk Milli Takımı kalecisinin yine üst düzeyde başarıya imza attığının altını çizdi. Alman teknik adam, "Çek maçında bu formunu devam ettirirse Volkan Türkiye futbol tarihine geçer." dedi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Futbolda kaleciler en çok eleştirilen kişilerdir. İsviçre karşısındaki kurtarışları ile Volkan maça damgasını vurdu. Durum 1-1 iken yaptığı kurtarışlar ile maçın kaderini değiştirdi. Sanırım 2002 Dünya Kupası'nda Rüştü'nün yaptıklarından sonra bir Türk Milli Takımı kalecisi ilk defa bir maçta bu düzeyde bir başarıya ulaştı. Çek Cumhuriyeti maçında bu formunu devam ettirirse Volkan Türkiye futbol tarihine geçer. 
<p>Arda'nın maçın sonlarında gelen golü Türkiye Milli Takımı'nın ikinci yarıdaki savaşçı kimliğine bir ödül idi. Türkiye kondisyon olarak da İsviçre'den daha iyi göründü. Kazanılan İsviçre maçının bir başka önemi, değişikliklerden sonra kazanılan hız idi. Nihat-Semih ileride daha tehlikeli oldu. Mehmet Topal oyuna girince Aurelio serbest kaldı ve hücumlara çıkmaya başladı. Arda ve Aurelio'nun ikinci yarıda oyunu rakip ceza sahasına yıkma gayretleri de takdire değer.
<p>Böyle turnuvalarda kaleciler Volkan'ın yaptıklarını yapabilirlerse takımlarını bir üst tura taşırlar. Volkan çarşamba gecesi tutulması gereken topları tuttu. Harika bir oyun çıkardı. 
<p>Çek Cumhuriyeti baskı altına girince hata yapıyor. Türkiye şayet İsviçre karşısında ikinci yarıdaki futbolunu Çeklere karşı da tekrarlarsa rakibini yenebilir. İsviçre karşısındaki ikinci yarı kondisyonu da beni umutlandırıyor. 
<p>Bu saatten sonra Tuncay'dan bir şeyler bekliyoruz. Şayet üçüncü maçta da oynayacaksa kendini göstermeli. Galatasaray'ı çalıştırdığım günlerde Arda'ya sürekli Ribery örneğini verirdim. Şu an Bayern Münih'te oynayan Fransız futbolcunun da Arda gibi topa hakim olduğunu söyleyip, Arda'nın daha çok golü düşünmesini isterdim. Çünkü Ribery bunu Arda'ya göre daha iyi yapıyor. İsviçre maçında görüldü ki Arda Galatasaray'dan sonra Milli Takım'da da top tekniğini iyi kullanıp, rakip kaleye şut çekmeyi de daha fazla düşünmeye başlamış. Bu düşünce de zaferi getiren önemli etkenlerden biri oldu. 
<p>Türkiye-İsviçre maçının en güzel yanı; sahadaki futbolcular sadece futbolu düşündü. Centilmence mücadele ettiler. Seyirciler de futbol seyretmekten başka bir şey istemedi. 2006 Dünya Kupası'na gelebilme maçında yaşananlar böylece unutulmuş oldu. 
<p>Fatih Terim'in Çek maçına kadar en çok dikkat etmesi gereken konu sakatlıklar. Kalan zamanı ona göre iyi değerlendirmeli. 
<p>Kazanılan bir maç futbolcuları her zaman bir sonraki mücadeleye daha hazır tutar. <br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=701567), [web.archive.org (arşiv bağlantısı)](http://web.archive.org/web/20080828175854/http://zaman.com.tr:80/yazar.do?yazino=701567)
# Türkiye çeyrek finale bileğinin hakkıyla geldi

*Karl Heinz Feldkamp 2008.06.17*

<td class="columnist-detail">
<p>Çek Cumhuriyeti karşısında galip gelen Türkiye Milli Takımı ancak tebrik edilebilir. Türkiye Milli Takımı'nın özellikle son yarım saatteki kondisyonu turnuvayı izleyen bütün futbol uzmanlarının dikkatini çekti. Son yarım saatte çok koşan, rakibini bunaltan ve mevkiinin hakkını veren futbolcular vardı.</p>
<p>
<div id="haberMetinDiv">
<p>Çek Cumhuriyeti ikinci golü bulunca çok sayıda kişi gibi eyvah dedim. Bu gol Türkiye'nin turnuvaya vedası olabilir mi diye endişelenmeye başladım. Ancak Hamit Altıntop sağ, Arda ise sol kanatta büyük işler yaparak Çeklere teslim olmadılar. Arda'nın durumu 2-1 yapan golünde görüldü ki Çek Cumhuriyeti 70. dakika sonrası kondisyon olarak da Türkiye'ye ayak uyduramaz hale geldiler. Arda'nın golü sırasında 5 defans futbolcusu vardı. Ancak gole engel olacak kondisyonları yoktu. 
<p>Türkiye rakibini hataya zorladı. Çek Cumhuriyeti kalecisinin yaptığı önemli bir hata idi. Ancak bu tür hataları insanlar futbolun içinde yapabilirler. Antrenör olarak da bu tür olayları yaşadım. O kalitede bir kaleciyi hata yapmaya zorlayan da Türkiye'nin arzulu futbolu idi. 
<p>Çek Cumhuriyeti'ne karşı alınan başarılı sonuç nedeniyle teşekkür edilmesi gereken bir ekip daha var. Onlar da takımın doktoru, masörü ve fizyoterapisti. Böylesine zorlu turnuvalarda sakat futbolcuları maça yetiştirmek kolay değildir. Portekiz ve İsviçre maçları sonrası takımı böylesine zorlu mücadeleye hazırlayan bu ekibi de kutlamak gerekir. 
<p>Çek Cumhuriyeti maçı için Türkiye'nin şansı vardı demek yanlış olur. Bu şansın oluşması için takım son yarım saat çok iş yaptı. Bu noktada takdiri hak etti. 
<p>Volkan alınmasın ama Koller'e karşı yaptığı hareket için, "aptalca" bir davranış diyeceğim. Koller gibi tecrübeli bir isim bu fırsatı kaçırır mı? Rakibinin kırmızı kart görmesi için o pozisyonda her şeyi yapar. Galatasaray'ı çalıştırırken Fenerbahçe'ye karşı oynadığımız maçta da Lincoln'e karşı böyle bir davranışta bulunmuştu Volkan. Bu kadar başarılı kurtarışlar yapan bir kaleci olarak bunları öğrenmeli. Kırmızı kart görmesine onun kadar ben de üzüldüm. Tam da formunu yakalamıştı. Hırvatistan karşısında oynanacak maçta Rüştü belki de Volkan'ın şu anki form durumunu yakalayamayacak. 
<p>Volkan, Türkiye kalesinde iken yenilen gollerde onun yapabileceği bir şey hemen hemen yoktu. Koller'in golünde de bu durum böyle idi. Volkan düşüncesiz bir davranışı ile tarihî bir maç öncesi Türkiye Milli Takımı'nı zayıflattı. 
<p>Benim bu noktada gönlümden geçen Türkiye ile Almanya'nın karşılaşması. 
<p>Türkiye Çek Cumhuriyeti'ni yenerek bu yöndeki adımını attı. Bu satırları yazarken Almanya da Avusturya'dan çeyrek final bileti almaya çalışıyordu. Umarım onlar da bu engeli geçerler.
<p>Türkiye ile Almanya'nın böyle bir turnuvada karşı karşıya gelmesini düşünmek insanı çok heyecanlandırıyor. </p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=703149), [web.archive.org (arşiv bağlantısı)](http://web.archive.org/web/20111122191549/http://www.zaman.com.tr:80/yazar.do?yazino=703149)
# Hırvatlar, Çeklerden tehlikeli

*Karl Heinz Feldkamp 2008.06.20*

<td class="columnist-detail">
<p>Avrupa Futbol Şampiyonası'nda çeyrek final mücadelesi vermek, Türk futbolu adına çok sevinilecek bir gelişme. Böyle bir maçta forma giymek futbolcular için de bir onur. Gönlüm, Türkiye'nin kazanmasından yana.</p>
<p>
<div id="haberMetinDiv">
<p>Terim ve öğrencilerine Hırvatistan'ın Çek Cumhuriyeti'nden daha tehlikeli bir rakip olduğunu hatırlatmak biz spor yazarlarının görevi. Çekler karşısında 2-0 geriye düşmemize rağmen toparlanıp maçı kopardık. Ancak Hırvatlar karşısında 2-0 geriye düşmek akıl işi olmaz. Çekler 2-0 sonrası vücut ve beyin olarak bu skoru koruyamadı. Kondisyonları yetmedi. Koller'in attığı golde kimseyi suçlayamayız. Çünkü bu özelliği ile adını duyurdu. Ancak ikinci gol öncesi Sabri daha erken oyuna alınabilirdi. 
<p>Hırvatlar ne derece tehlikeli bir ekip olduklarını Almanya'yı yendikleri maçta gösterdiler. Almanya karşısında galip duruma geçtikten sonra da rakibin ataklarını durdurdular. Oyun hakimiyetini kaybetmediler. Kovaç kardeşler yanında Hırvat defansında da çok tecrübeli ve soğukkanlı isimler var. Böyle bir takıma yenik duruma düştükten sonra gol atmak çok zor olur. Çek Cumhuriyeti kalecisinin yaptığı bir hata da futbolda her gün olan iş değildir. Şunu demek istiyorum. Hırvatistan maçını kazanmak için öne geçmemiz gerekiyor. Şimdi takımlar birbirini daha iyi tanıyor. Antrenörler de turnuvadaki daha önce oynanan maçların kasetlerini defalarca izlediler ve izlettiler. Hırvatistan'ın taktik olarak şu an turnuvanın en iyi ekibi olduğunu söylersem abartmış olmam. Ben bu satırları yazarken Almanya-Portekiz maçının sonucu henüz belli değildi. Gönlümden hem Almanya'nın, ardından da Türkiye'nin kazanması geçiyor. Ve sonucundaki yarı final karşılaşması: Türkiye-Almanya. Bu ancak rüyalarda görülebilecek bir güzellik. Euro 2008, Almanlar ve Türkiye için böyle bir karşılaşma ile yüzyılın unutulmazları arasına girer. Bu saatlerde gönlümden geçen Terim ve öğrencilerinin Türkiye'yi sokaklara dökmesi. Almanlar, son zamanlarda Türklerden maçlar sonrası korna çalmayı ve bayrak sallamayı öğrendiler. Bu güzel ve çılgın tablo devam etse ne kadar güzel olur. </p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=704467), [web.archive.org (arşiv bağlantısı)](http://web.archive.org/web/20111122191554/http://www.zaman.com.tr:80/yazar.do?yazino=704467)
# Takımda sakat ve cezalıların olması yeni yıldızlar çıkmasını sağlayabilir

*Karl Heinz Feldkamp 2008.06.23*

<tr><td class="metin" colspan="2" style="padding-top: 20px; padding-left: 5px; padding-right: 10px;">Futbolda bazen zorunlu ihtiyaçlar yeni yıldızlar doğurur. Bunu en son Galatasaray'da yaşadım. Mehmet Topal ve Barış Özbek, Türk futboluna böyle bir ortamda kazandırıldı. Bu noktada Ayhan Akman'a çok güveniyorum. Uğur Boral'dan beklentilerim de fazla.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Türkiye Milli Takımı'nın yarı finale kalması beni çok sevindiren önemli bir sürpriz. Böyle rüya bir yarı final eşleşmesini beklemiyordum. Bunu itiraf etmeliyim. Her iki takımın son maçlarına bakıldığında Almanya, Portekiz'e karşı çok iyi oynadı. Türkiye ise Hırvatistan karşısında 120 dakika oyuna tam hakim değildi. Ancak bu noktada şunu bilmeliyiz. Yarı final maçına çıkıldığında bunlar herhangi bir rol oynamayabilir.
<p> Almanya Milli Takımı, Portekiz maçında hızlı kombinasyonlar yaptı. İkili mücadelelerde iyiydiler. Özellikle defansta Mertesacker ve Metzelder, pozitif anlamda beni şaşırttılar. Maçın kazanılmasında önemli rol oynadılar. Bunlara ek olarak orta sahada Ballack ve Schweinsteiger gibi maçın kaderini her an değiştirebilecek iki isim var. Bir de Almanlar maç öncesi favori gösterilseler de rehavete kapılmazlar. Hep uyanık duracaklar. Fatih Terim ve öğrencilerinin Almanya'dan korkmasını gerektiren bir durum yok. Ancak Portekiz maçında takım oyununu üst düzeye çıkardıklarını unutmayalım. Gol için en tehlikeli isimleri ise Klose, Podolski, Ballack ve Schweinsteiger. 
<p> Almanya karşısında Türkiye'nin en büyük problemi sakatlık ve cezalı futbolcuların durumu olacak. Servet, Arda, Nihat ve Tuncay'ın yokluğu hissedilecek. Bunlara belki kaleci Volkan'ı da eklemek lazım. Bu noktada şimdiye kadar 23 kişilik kadroda olup da forma şansı bulamayanlara seslenmek isterim. İşte size fırsat. Avrupa Futbol Şampiyonası'na sadece güneşlenmek için gelmediğinizi herkese gösterin.
<p> Bir futbol takımında sakatlıklar ve cezalı futbolcuların durumu yeni yıldızların çıkmasına zemin hazırlar. Bunu en son Galatasaray'da antrenör olarak yaşadım. Mehmet Topal ve Barış Özbek, böyle bir ortamda Türk futboluna kazandırılmış isimler olarak görülebilinir. Futbolda bazen zorunlu ihtiyaçlar yeni yıldızlar doğurur. Bu noktada Ayhan Akman'a güveniyorum. Gününde olursa Türkiye adına harika bir maç çıkarabileceğini düşünüyorum. Bunu Galatasaray'da defalarca yaptı. Ayhan yanında Fenerbahçeli Uğur Boral'dan da beklentilerim fazla. Bana göre geçtiğimiz sezon Fenerbahçe'nin en iyi isimlerindendi Uğur. 
<p> Türkiye yarı finale kalarak dev bir adım attı. 2006 Dünya Şampiyonası'na gelebilmek için İsviçre ile oynanan baraj maçı sonrası oluşan olumsuz havayı dağıttı. Avrupa basınında çıkan negatif haberlerin üzeri örtüldü. Harika bir tanıtım oldu, bu yarı final başarısı. Adeta yaralar sarıldı. Fatih Terim ve öğrencileri bana başka bir duyguyu daha yaşattılar. Türkiye-Almanya yarı finalini düşündükçe heyecanım artıyor. Ve bir kalpte iki ayrı ülke sevgisinin bu derece kaynaştığını ilk defa hissediyorum. En çok sevindiğim ise birini en az diğeri kadar sevdiğim iki ülkeden biri finalist olacak. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=705568), [web.archive.org (arşiv bağlantısı)](http://web.archive.org/web/20080804122518/http://www.zaman.com.tr:80/yazar.do?yazino=705568)
# Almanların iyi takımı Türklerin yüreği var

*Karl Heinz Feldkamp 2008.06.25*

<td class="columnist-detail">
<p>Almanya ile Türkiye bugün Euro 2008'in yarı finalinde karşılaşıyor. Ülkem Almanya'nın güçlü bir kadrosu, ikinci vatanım Türkiye'nin ise yürekli futbolcuları var. Türk Milli Takımı yarı finale herkesi şaşırtarak geldi. Servet ve Arda'nın yokluğu Ay-Yıldızlıları çok zorlayacak olsa da Fatih Terim, motivasyon silahını iyi kullanacaktır. Türkiye, Rusya'yı örnek alıp agresif futbol oynarsa finali görebilir.</p>
<p>
<div id="haberMetinDiv">
<p><p>Avrupa Şampiyonası yarı finalinde karşılaşacak olan Türkiye ile Almanya'yı tek tek futbolcu olarak değerlendirmeden önce bir gerçeğin altını çizmeliyiz. Bu turnuvada kim Rusya'nın Hollanda'yı saf dışı bırakacağını söyleyebilirdi? En büyük favori Hollanda rakibi Rusya karşısında nefes alamadı ve turnuvaya veda etti. Bu olayı görerek Türk futbolcuların Almanya karşısında agresif futbol oynamaları gerekir. Türkler; İsviçre, Çek ve Hırvat maçlarında ne kadar yürekli olduğunu gösterdi zaten.
<p>Tek tek futbolcuların kapasitelerine bakarak bir değerlendirme yapılır ve buna göre hareket edilirse o zaman maçlar başlamadan skor belli olur. Almanların iyi takımı var, Türkiye ise 'çok sayıda eksikle sahaya çıkacak' düşüncesinden kurtulmalıyız. 
<p>Bana göre şu anki Türk Milli Takımı'nda yeri doldurulamayacak tek isim Servet. Arda'nın da büyük kayıp olduğunu dile getirmeliyim. Türkiye'nin kadro yapısına bakıp Ayhan'ın ilk 11'de sahaya çıkmasını bekleyebiliriz. Ayhan hiç oynamaz ise benim için büyük sürpriz olur. İsterseniz şimdi kadroları bir masaya yatıralım:
<b><p>Rüştü Reçber-Lehmann:</p></b> <br/>
Şampiyonanın belki de en iyi kaleci düellosu Rüştü ile Lehmann arasında olacak. Her ikisi de tecrübeli. Ancak her ikisi de takımlarında uzun süre yedek kaldılar. Rüştü'nün bir demecini okudum. Uzun süre oynamadığı için maç eksiği bulunduğunu, çok iyi bir form tutmasının zor olabileceğini söylüyordu. Rüştü'nün bu itirafı ona olan saygıyı artıracak derecede güzel. Ama üzülmesin Lehmann da Arsenal'da uzun süre yedek kaldı. Ben kalecileri; topa hakimiyetleri, oyunu okumaları ve kurtarışları ile berabere görüyorum. Lehmann, Rüştü'nün önünde değil demek istiyorum.
<b><p>Hakan Balta-Lahm:</p></b> <br/>
Fizikleri farklı iki savunma oyuncusu. Almanya defansında Bayern Münih'li Lahm'ın Hakan Balta'ya göre en önemli artısı hücuma daha fazla katkı yapıyor olması. Gol için çok ileri gidiyor, orta yapıyor. Lahm'ın topla hareket halindeykenki sürati de önlem alınması gereken bir özelliği. Bunu özellikle bu maçta Hakan'dan da beklemeliyiz. Hakan'ın da Alman rakibine göre kafa toplarındaki durumu daha iyi. Portekiz maçında Lahm, Almanların tehlikeli olmasında büyük rol oynadı. Hakan da bu maçta kendi üzerine gelecek rakiplerini beklememeli. 
<b><p>Uğur Boral-Metzelder:</p></b> <br/>
Türkiye'deki antrenörlüğüm döneminde en beğendiğim futbolculardan biri Fenerbahçeli Uğur idi. Özellikle Şampiyonlar Ligi'ndeki birkaç maçını unutamıyorum. Uğur, Almanya maçının unutulmazlarından biri olabilir. Türkiye'nin oyunu Almanya yarı sahasına yıkmasında anahtar rol oynayabilir. Defansta eksiklerin olduğu bir dönemde tarihî bir fırsat yakaladı. Kendisinden bir patlama bekliyorum. Metzelder, Real Madrid'de uzun süre yedekte kalmasına rağmen burada kendini buldu. Defansta daha önceden tanıştığı arkadaşları ile uyumlu idi. Tecrübesi ile Uğur'un bir adım daha önünde. 
<b><p>Gökhan Zan-Mertesacker:</p></b>
<br/>
Beşiktaşlı Gökhan'ın fiziği önemli avantajlarından. Kafa toplarında da başarılı olduğu maçlar var. Servet'in oynayamadığı bir defansta özellikle hava toplarında kendisine çok iş düşecek. Bundan önceki maçlarda oynamış olması tecrübesini artırdı. Werder Bremen'li Mertesacker'in Gökhan'a karşı avantajı, yanındaki Friedrich ve Metzelder ile uzun süredir yan yana oynaması. Alman defansındaki dörtlü blok Klinsmann-Löw sisteminin en önemli unsuru oldu. Faul yapmadan oynamaları ile de dikkat çekiyorlar. Friedrich-Mertesacker-Metzelder-Lahm dörtlüsü gözleri yumuk oynayabilecek duruma geldiler. Mertesacker, Gökhan'dan bir adım önde. 
<b><p>Sabri Sarıoğlu-Friedrich:</p></b> <br/>
Galatasaray'dan öğrencim olan Sabri'nin en büyük avantajı sürati ve yüreği. Ancak ileri çıktığında pas isabet oranı düşüyor. Buna karşılık Hertha Berlin defansındaki Friedrich, Almanya'nın bu turnuvadaki bütün maçlarında diğer üç arkadaşı ve kalecisi Lehmann ile birlikte oynuyor. Önünde Schweinsteiger gibi bir ismin olması nedeniyle belki fazla hücuma çıkmasına gerek de kalmıyor. Sabri'nin sürati ile elde ettiği avantajına, Friedrich ikili mücadele ve soğukkanlı oluşu ile cevap veriyor.
<b><p>Semih Şentürk-Podolski:</p></b> <br/>
Fenerbahçe'den sonra Türk Milli Takımı için de hayati goller attı Semih. İsviçre ve Hırvatistan maçlarını çeviren adam. Almanya karşısında bu durumunun devam etmesini gönülden istiyorum. Son vuruşlardaki ustalığı yanında kafa topları da çok iyi. Turnuvanın en iyi isimlerinden biri Polonya asıllı Podolski. Köln'den sonra geldiği Bayern Münih'te uzun süre yedek kaldı. Takımıyla hâlâ problemleri var. Ancak Avrupa Şampiyonası'nın kendisi için önemli bir pazar olduğunun farkında. Ne kadar tehlikeli bir golcü olduğunu futbolu izleyen herkes biliyor. 2006 da düşünülerek burada Podolski, Semih'e göre biraz önde. 
<b><p>Kazım Kazım-Klose:</p></b>
<br/>
İsviçre maçına sonradan giren Kazım Kazım olumlu hareketler yaptı. Topa hakimiyeti iyiydi. Fiziği güçlü. Ancak Hırvatistan maçındaki halini beğenmedim. Kazım gibi genç futbolcular böyle maçların kendileri için tarihî dönüm noktası olacağını bilmeliler. Klose, son yıllarda Almanya'nın en önemli golcülerinden. Bu turnuvaya tutuk başladı. Portekiz maçında gol atması üzerindeki baskıyı azalttı. Türkiye maçında da Almanya'nın en tehlikeli gol ayaklarından biri olacak. Mutlaka özel önlem alınmalı.<p>
<b>Hamit Altıntop-Frings:</b><br/>
Türk Milli Takımı'nda şu ana kadarki en başarılı isimlerden biri Hamit Altıntop. 
Bayern Münih'te formayı hak ederek rakiplerinin elinden aldığını, Türkiye 
maçlarında daha iyi anlıyoruz. Hamit'in hücuma dönük yönü, Almanya maçında 
Türkiye'nin çok işine yarayacak. Bir de Alman futbolunu bilmesi 25 yaşındaki 
futbolcunun büyük avantajı. Son bilgilere göre Türkiye'ye karşı Hitzlsperger'in 
yerine Werder Bremenli Frings oynayacak. Frings, 2006 Dünya Kupası'nda da çok 
iyi işler yaptı. Türkiye maçıyla 75. defa Almanya Milli Takım forması giyecek. 
İsabetli pasları var. Hücum özellikleri çok yüksek. İkili mücadelelerde çok iyi. 
Frings'in artılarını dengeleyecek kadar iyi bir isim Hamit. Burada Hamit bir 
adım önde cümlesi yanlış olmaz.<p><b>Mehmet Topal-Rolfes:</b><br/>
Türk futbolunun son yıllardaki en önemli kazanımlarından biri Mehmet Topal. İki 
ayağını da aynı ustalıkta kullanabilen eski futbolcuma buradan tavsiyem; bu 
maçta mümkün olduğu kadar takımını hücuma yönlendirmesi. Türkiye ancak Mehmet 
Topal ve Aurelio'nun oluşturacağı pozisyonlar ile oyunu Almanya yarı sahasına 
yıkabilir. Ki bu durum maçın kaderini etkileyecektir. Bir de fırsat bulduğunda 
Alman kalesine şut çekmesini Mehmet'ten istemek hakkımız. Leverkusen'li Rolfes 
henüz 11. milli maçına çıkacak olmasına rağmen Almanya'nın yeni yıldız 
adaylarından. Grup maçları ve daha sonrasındaki mücadelelerde formayı 
başkalarına vermedi. Mehmet Topal ile Rolfes'in durumu Frings ile Hamit'in 
durumu gibi. İkisi de aynı güçte.
<p><b>Gökdeniz Karadeniz-Ballack:</b><br/>
Gökdeniz, Trabzonspor'dan Rubin Kazan'a gitti ve orada iyi işler yaptı. Uzun 
olmayan boyuna rağmen top tekniği ve sürati önemli artısı. Bir de mücadeleci bir 
futbolcu. Almanya'nın kaptanı Ballack'a göre artıları belki daha az. Ancak 2008 
elemelerinde Yunanistan'a attığı gol hafızalarımızda. Gününde bir Gökdeniz, 
Almanya orta sahası ve defansını bunaltacaktır. Ballack, geride kalan bütün 
maçlarda aynı oranda olmasa da başarılı bir isim. Ballack, önce Klinsmann 
ardından Löw'ün ekibinde takımın beyni durumunda. Türkiye orta sahası onun 
hareket alanını mutlaka kısıtlamalı.<p><b>Mehmet Aurelio-Schweinsteiger:</b><br/>
Mehmet Aurelio da Türkiye'de en beğendiğim isimlerden. Hatırlıyorum, bir sezonda 
Zaman Gazetesi'nin yılın sporcuları ödül töreninde ona Yılın Futbolcusu ödülü 
vermiştim. Bir yabancı futbolcu olarak Türkiye'de yılın futbolcusu olmayı hak 
eden işler yaptı. Fenerbahçe'nin son yıllardaki başarısında büyük emeği var. 
Ayaklarındaki ustalığı kadar kafa toplarında da iyi olduğunu biliyorum. 
Mehmet'le maç öncesi görüşme imkanım olsa, şunu tasviye ederdim: İkili 
mücadeleleri kazanmak bu maçta yetmeyecek, ileri git. Oyunu rakip ceza alanına 
yık. Bunu ancak sen ve Mehmet Topal yapabilir. Bu ikili bunu 
gerçekleştiremediğinde Almanlar Türkiye yarı sahasını daha fazla kullanmaya 
başlar. Schweinsteiger, Bayern Münih'te zaman zaman yedek kaldı. Bu durum onu 
hırslandırmış. 2006'daki üçüncülük maçında Portekiz'e 3 gol birden attığını 
unutmayalım. Mutlaka durdurulması gereken, gole çok yatkın bir orta saha 
futbolcusu. Özellikle serbest atışlarda Schweinsteiger'e dikkat edilmeli. Hücuma 
dönük yönüyle Mehmet'e karşı bir adım önde.</p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=706381), [web.archive.org (arşiv bağlantısı)](http://web.archive.org/web/20120327015039/http://www.zaman.com.tr:80/yazar.do?yazino=706381)
# Finali kaleci Rüştü Reçber değil bütün takım kaybetti

*Karl Heinz Feldkamp 2008.06.27*

<tr><td class="metin" colspan="2" style="padding-top: 20px; padding-left: 5px; padding-right: 10px;">Türkiye Milli Takımı Avrupa Şampiyonası yarı final maçında Almanya'ya karşı kendisinden hiç kimsenin beklemediği kalitede bir mücadele ortaya koydu. Bu mücadeleci futbolu bu kadar eksiği olan bir takımdan ben de beklemiyordum. 90 dakika boyunca Türkiye oyuna daha hakim olan bir takım idi. Takımın temposu da Almanya'dan daha iyi idi. Peki neden Türkiye buna rağmen yenildi?</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bu yenilginin en önemli nedeni orta saha futbolcularının daha fazla Almanya ceza sahasına sokulup gol aramamasıdır. Hatta Almanya'yı böylesine sıkıştırmışken Türkiye defansından bile bir iki isim ileri çıkıp ceza sahası önlerinde bir şeyler yapmalı idi. Türkiye 1-0 öne geçtikten sonra neye uğradığını şaşıran Almanya'ya karşı biraz daha agresif oynasa yenilgi gelmezdi. Türkiye daha çok korner attı. Daha çok serbest vuruş kullandı. Türkiye'nin yapamadığı bu işi bana göre vasat bir maç oynamasına rağmen sürekli hücumu düşünen Lahm yaptı ve maçın kaderini değiştirdi. Lahm bu maçta çok da iyi değildi. Ama yakaladığı her fırsatta hücumu ve golü düşündü. 
<p>Türkiye bir ara Alman Milli Takımı'nı adeta kuşattı. Kontrol etti. Ama bu kontrolü ceza sahası önünde gole çevirecek girişimlerde bulunmadı. Aurelio ve Mehmet Topal bunu düşünecek girişimlerde bulunmalı idi. Almanya karşısında Türk futbolcular sadece hocalarının onlara verdiği taktik görevleri yapmakla kalmayacaktı. Baktılar rakip ürktü, kendi sahasına hapsoldu. Bu anları agresif bir baskı ile değerlendirecekti. Alman kalesini sağdan soldan ortalara boğacaktı. Ya da kaleye şutu düşünecekti. 
<p>"Türkiye bu maçta her şeyi doğru yaptı. Ancak sadece maçın sonucu doğru değildi." diye de düşünebiliriz. 
<p>Ben Almanya karşısında umut veren bir takım gördüm. 2010 Dünya Şampiyonası grup eleme maçları için bu takım işlenirse iyi işler yapılabilir. Almanya karşısındaki kadroya sakat ve cezalıların da dönmesi ile elde çok iyi bir malzeme oluşur. Almanya karşısındaki Türkiye Milli Takımı benim çok hoşuma gitti. Maçı stadyumda izleyen Avrupa'nın futbol otoriteleri de bu düşüncedeydi. Almanya bu maçta hücumda sadece Klose ile oynayabildi. Klose de kötü maçlarından birini çıkardı.
<p>Maçla ilgili olmayan bir konu var. Arda ile Emre Belözoğlu'nu VİP salonunda gördüm. Ve bu durumu çok yadırgadım. Böylesine tarihî bir maçta VİP salonunda olmayıp, aşağıda takımlarına yakın bir yerde olmalıydılar. Bir ara, "Acaba karınları çok mu acıktı?" diye düşündüm. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=707153), [web.archive.org (arşiv bağlantısı)](http://web.archive.org/web/20080825032856/http://www.zaman.com.tr:80/yazar.do?yazino=707153)
# En iyi takım, modern futbolu ile şampiyon oldu

*Karl Heinz Feldkamp 2008.07.01*

<td class="columnist-detail">
<p>Futbolda artık Zidan, Figo ya da Ballack gibi tek isimler kurtarıcı olamıyor. İspanyollar Almanya'yı yenip Avrupa şampiyonu olurken orta sahanın bir futbol takımı için ne derece önemli olduğunu gösterdiler.</p>
<p>
<div id="haberMetinDiv">
<p> Hele hücuma dönük bir orta saha, modern futbolun vazgeçilmezleri arasında. İspanya bunu herkese gösterdi. İspanyolların turnuvada favori gösterilen Portekiz'den farkı şuydu. Portekiz'de bir Ronaldo ya da Deco'yu durdurunca sistemlerini frenleyebiliyordunuz. Ama İspanya'da 6-7 futbolcu sürekli hareket halinde idi ve bütün pozisyonlarda vardı. Top teknikleri hem hücumda hem de defansta harika idi. 
<p>Kupayı hak ederek kazanan İspanya, bize futbolda yepyeni bir sistemin olmadığını hatırlattı. Kornerler yine bildiğimiz gibi atılıyor. Serbest vuruşlarda da çok yenilik yok. Ancak kalecisinden yedeklerine kadar ortada harika bir takım vardı. Diğer takımlara göre farklı yaptıkları bir şey de ceza sahası önündeki futbolları idi. Hücumda rakip ceza sahasına girerken her futbolcu daha müsait durumdaki adamı aradı ve buldu. Bu, her antrenörün üzerinde durması gereken bir durum. Benim Galatasaray günlerimde gerçekleştirmeyi çok istediğim bir rüyam idi. 
<p>İşte tam bu noktada, yani hücuma kalkışıldığında rakip ceza sahası önünde İspanyolların yaptığını yapamamak, Türkiye'nin Almanya karşısındaki en önemli eksikliği idi. Türk futbolcular top teknikleri nedeniyle bunu deneyebilir ve başarılı olabilirdi. Sadece Hamit Altıntop ile değil orta sahadaki diğer elemanlar ile de Almanya ceza sahasına sağdan, soldan ya da göbekten girmeyi denemeliydiler. Belki bu defa yapamadılar. Ama Türkiye futbol takımı bu konuya kafa yorup, bunu gerçekleştirmenin yollarını aramalı. Gelecekte bunu mutlaka yapabilir duruma gelmeliler. 
<p>İspanya karşısında gördüğüm Almanya, 2010 Dünya Kupası elemelerinde zorlanacaktır. Frings yaşlandı. Kaleci Lehmann'ın da ayrılma zamanı geldi. Türkiye Milli Takımı ise Almanya ile oynadığı kadroya birkaç monte yaparak başarılı sonuçlar alabilir. Servet bu takıma katıldığında iyi işler çıkar. Ancak burada belirleyici olan hızlı düşünüp, değişimi yapmaktır. 
<p>Bilmemiz gereken başka bir nokta da Dünya Şampiyonası'ndaki rekabetin asla Avrupa Şampiyonası'ndan daha çetin olmadığıdır. 2006 Dünya Kupası yarı finalistlerini hatırlayalım. Fransa, İtalya, Almanya ve Portekiz'in dördü de Avrupa takımı idi. 
<p>Saçları ağarmış bir antrenör olarak turnuva öncesi bana antrenörlerin yaşları ile ilgili çok soru geldi. Çek Cumhuriyeti yanında İspanya antrenörü Aragones'in de yaşı diğer antrenörlere göre biraz ilerlemişti. Ancak bir kez daha görüldü ki kaliteyi yaş belirlemiyor. Antrenörlükte de iyi ya da kötü uzman olma gerçeği var. Yaşlı ya da genç olma önemli olmuyor. Bunu Galatasaray'da göstermeye çalıştım. Aragones daha da iyisini yaptı. Onun adına bu noktada da sevindim. 
<p>İspanya'yı Avrupa şampiyonu yapmış bir antrenörün Türkiye'ye çalışmak için gidecek olmasına seviniyorum. Benim gibi, kır saçlarla Fenerbahçe'yi şampiyon yapmak isteyecek. Galatasaray günlerim sonrası belki Türkiye'deki spor gazetecilerinin Aragones'e karşı güvensizlikleri bu defa daha az olacaktır. 
<p>Böyle bir ismin Türkiye'de antrenör olarak çalışacak olması Türkiye futbolu için önemli bir kazançtır. </p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=708711), [web.archive.org (arşiv bağlantısı)](http://web.archive.org/web/20111216204004/http://www.zaman.com.tr:80/yazar.do?yazino=708711)
# Şampiyon her zaman kovalanır...

*Karl Heinz Feldkamp 2008.07.16*

<tr><td class="metin" colspan="2" style="padding-top: 20px; padding-left: 5px; padding-right: 10px;">Galatasaray'da antrenör olarak çalışmayı kabul etmeden önce Türkiye Süper Lig puan durumuna baktım. Fenerbahçe 70 puan ile şampiyon olmuştu. Görev alacağım Galatasaray 56 puanda kalmıştı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Aradaki 14 puanlık farkı kapatmam gerektiğini işe başladığım ilk günden itibaren biliyordum. İlk antrenmandan itibaren hedefim şampiyon olan Fenerbahçe'yi yakalamak ve geçmekti. Şimdi aynı baskıyı Galatasaray yaşayacak. 2008/2009 sezonuna bir önceki dönemin şampiyonu olarak başlayacak. Galatasaray bu baskıya şimdiden hazır olmalı. Futbolda şampiyon her zaman kovalanır. 
<p>2008/2009 sezon hazırlıklarını elimdeki bütün imkanları kullanarak takip ediyorum. Avusturya'da bulunan Fenerbahçe ve Beşiktaş'taki gelişmeleri günü gününe izliyorum. Almanya'ya gelen Galatasaray'ın bir iki maçına da bizzat gazeteci olarak gideceğim. 
<p>Yeni sezon için şimdiden söyleyebilirim ki, şu an favori yok. Bir sezon önce Fenerbahçe ligde favori idi. Fenerbahçe, takımın başına Avrupa şampiyonluğu yaşamış antrenör Aragones'i getirdi. İspanya gol kralı Güiza'yı aldı. Beşiktaş'ta Ertuğrul Sağlam'ın ikinci çalışma yılı. Galatasaray ise başka bir Alman antrenör olarak Skibbe'yi getirdi. Bu üçlünün arasına Trabzonspor ve Sivasspor da girmeye çalışacak. Sivasspor'un mevcut kadrosunu muhafaza etmesi önemli bir durum. Geçen sezon elde ettikleri başarılar nedeniyle hatırı sayılır bir TV geliri elde ettiklerini de düşünüyorum. 
<p>Bu sezon geçen yıla göre farklı olacak. Yeni transferler mutlaka takımların gelişiminde rol oynayacaklar. Ancak Galatasaray'ın avantajını göz ardı etmeyelim. Geçen yıl şampiyon olan takım duruyor. Yeni antrenörü ve ekibi bu takımı yeniden şampiyon olan takım atmosferine sokabilecek mi? Hakan Şükür'ün yeri dolacak mı? Antrenörlerin yaptığı işi yeni gelen ekip nasıl gerçekleştirecek?
<p>Fenerbahçe'deki antrenör değişimi de önemli. Zico, Güney Amerikalı futbolcuları ile belirli bir sistem oluşturmuştu. Yeni antrenör Aragones'in hali tıpkı benim bir yıl önceki durumumda. Başarılı olmak için çok fazla zamanı yok. Yeni sezonda 2008'de Avrupa Futbol Şampiyonası'nda elde edilen başarının kulüplere iyi yansıması da gerekir. 
<p>Fatih Terim'e yeni çalışma döneminde şimdiden başarılar diliyorum. Ama buradan bir iki uyarı da yapmak istiyorum. Bu yeni dönemde Terim, Türkiye'deki kulüp antrenörleri ile zaman zaman bir araya gelmeli. Sıkı diyalog içinde olmalı. En azından 3 ayda bir ortak toplantılar yapmalı. Fikir alışverişinde bulunmalı. Hangi futbolcunun durumu nasıl? Milli takıma girebilecek futbolcuların kulüp takımındaki davranışları nasıl? Bu ve benzeri konularda kulüp antrenörlerinden destek almalı. Bu diyalog Türk futboluna ve Milli Takım'a mutlaka olumlu yansır. Türkiye Ümit Milli Takım antrenörü ile de sürekli iletişim içinde olmalı. Böyle bir iletişim, kulüp antrenörlerinin özgüvenini de artırır. Terim, bu dönemde Türk basınının desteğini de yanına alıp daha güzel işler yapabilir. 
<p>2008/2009 sezonu hazırlıklarının sürdüğü şu günlerde Türk futbolu adına yapılacak çok işler var. 2010 Dünya Kupası'na kadar olan dönemi iyi değerlendirmeliyiz.
<p>Bu dönem de umarım 2007/2008 gibi pozitif haber ve güzelliklerle yaşanır.<br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=714659), [web.archive.org (arşiv bağlantısı)](http://web.archive.org/web/20090212162313/http://zaman.com.tr:80/yazar.do?yazino=714659)
# G.Saray'ın iyi bir kaleciye ihtiyacı var

*Karl Heinz Feldkamp 2008.08.19*

<td class="columnist-detail">
<p>Süper Kupa maçlarının üç yıldan beri Almanya'da oynanmasını son derece olumlu buluyorum.</p>
<p>
<div id="haberMetinDiv">
<p> Duisburg'daki maçtan önce G.Saray ile Kayserispor'u izlemeye gelen Türklerle konuşma imkânım oldu. Almanya'nın yanında Hollanda ve Belçika gibi ülkelerden gelenler de vardı. Seyirci belki beklenenin biraz altındaydı. Ancak Almanya'da tatil dönemi olması seyircinin azlığında etkili oldu. Bir de G.Saray'ın bu maçtaki rakibi Beşiktaş ya da Fenerbahçe olsaydı taraftar sayısı da fazla olurdu.
<p>Kayseri cephesinden baktığımda golcü Gökhan Ünal'ın takım için ne derece büyük bir kayıp olduğu ortaya çıktı. G.Saray karşısında ilk yarıda hiç ezilmeden son derece mantıklı bir futbol oynadılar. Ne oynadığını bilen, golü düşünen, akıllı hücum eden bir takım Kayserispor. Geçtiğimiz sezon G.Saray'da antrenörlük yaparken Kayserisporlu Mehmet Topuz ile Sivaslı Mehmet Yıldız'ı takımımda görmeyi çok istemiştim. G.Saray-Kayserispor maçını izlerken Mehmet Topuz'u alma isteğim bir kez daha depreşti. Kayserili Mehmet Topuz çok özel bir oyuncu olduğunu her geçen gün daha da derinden hissettiriyor. Onu Türkiye'de mevkiinin en iyi adamı yapan özelliği hücuma yönelik agresif futbolu. G.Saray geç kalmadıysa hâlâ bu iki Mehmet'i transfer etmekte ısrar edebilir, özellikle de Topuz'u. 
<p>G.Saray'a gelecek olursak, Stuttgart'tan alınan Portekizli stoper Fernando Meira'yı beğendiğimi söyleyebilirim. Portekizli oyuncu, Song'un gitmesinden sonra defansta oluşan boşluğu fazlasıyla doldurmuş. Hatta hücuma dönük futboluyla defans için yeni bir güçlenmeye sebep olduğunu bile dile getirebilirim. 
<p>Avustralyalı Kewell, maça girer girmez attığı golle sıradan bir adam olmadığını gösterdi. G.Saray'ın şu anki kadrosunun geçen yıldan güçsüz olduğunu söyleyemeyiz. Kayseri karşısındaki kadroya forvette Ümit Karan, orta sahada Arda, defansta Emre Güngör ve Linderoth eklenince oldukça kaliteli bir kadro ortaya çıkıyor. Dünkü maç bir şeyi daha gösterdi. G.Saray'ın Aykut'tan daha iyi bir kaleciye ihtiyacı var. Geçen yıl şampiyonluğu kovalarken de G.Saray'da kaleci problemi yaşamıştık. Bu pozisyondaki sıkıntının bir an evvel giderilmesi gerekiyor. 
<p>Sezona kupa kazanarak başlamak tabii ki G.Saray açısından çok önemli. Bu sezon G.Saray'ın bir şansı daha var. Geçen sezon biz ilk 5 maçı seyircisiz oynamak zorunda kalmıştık. Her ne kadar bu zor maçları kazasız atlatmaya çalıştıysak da seyircinin olmadığı bir sahada futbol oynamak hiç de kolay değildi. Bu hafta sonu Turkcell Süper Lig başlıyor. Ben buna şampiyon kaçacak, diğerleri kovalayacak diyorum. Yani bu saatten sonra G.Saray'ı diğer takımlar yakalamaya çalışacak.</p></p></p></p></p></div>
</p>
<a href="http://web.archive.org/web/20110127192755/mailto:k.feldkamp@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=727453), [web.archive.org (arşiv bağlantısı)](http://web.archive.org/web/20110127192755/http://www.zaman.com.tr:80/yazar.do?yazino=727453)
# Galatasaray, imaj ve 15 milyon Euro'yu kaybetti

*Karl Heinz Feldkamp 2008.08.29*

<tr><td class="metin" colspan="2" style="padding-top: 20px; padding-left: 5px; padding-right: 10px;">Yazık oldu. Hem de çok yazık. Şampiyonlar Ligi eleme maçında Romanya gibi bir ülkenin şampiyon ekibine karşı mücadele verileceği anlaşılamamış gibi göründü.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Futbolcular ve teknik ekibin her iki maça da iyi hazırlanmadıkları ortaya çıktı. Oysa Galatasaray için çok önemli olan bu maça Ocak 2008'den itibaren hazırlanılmalıydı. 
<p>Galatasaray yönetimi mutlaka benim bu yöndeki çığlıklarımı hatırlıyordur. Ocak 2008'de, "Bu takıma bir kaleci lazım. İsveç kalecisini alalım. Bu takıma bir orta saha gerekli. Sivas'tan Mehmet Yıldız'ı mutlaka transfer edelim." diye adeta yalvarmıştım. Özellikle deplasmanda kaybedilen maçta orta saha ve sağ kanatta Galatasaray etkisiz kaldı. Hele Linderoth'un pozisyonu çok yanlıştı. Linderoth, tam sağlığına kavuşmuş olsa bile bu pozisyonda oynatılmaz. 
<p>Şampiyonlar Ligi ön turunda elenmek Galatasaray için yerinde sayma değil, bir geriye gidişin habercisi. Bu moral ve çevre şartları ile UEFA Kupası'nda neler yapabileceği de soru işaretleri ile dolu. Bükreş karşısında alınan yenilgi uluslararası arenada önemli bir imaj ve 15 milyon Euro'nun kaybı anlamına geliyor. Ligde şampiyon olmuş bir takımı çalıştıran antrenör olarak benim üzüntüm oldukça büyük. 
<p>Galatasaray, bu tarihî maça son dört haftada değil bu yılın ocak ayından itibaren hazırlanmalı idi. Avrupa'da başarı getirecek bir takım için takımı her geçen dönemde güçlendirecek isimlerle takviye yapmak gerektiğini yönetime söylüyordum. Yeni transferlerden Meira asla Song'dan çok çok üstün bir isim değil. Ancak yerini doldurabilen bir isim. Birkaç gömlek üstün demek Song'a haksızlık olur. Hakan Şükür sonrası takıma gelen Kewell da gözle görülür bir güçlenme değil. Futboldan anlayanlar bunu net olarak söyleyebilmeli. 
<p>Galatasaray'ın elendiği bir ortamda Fenerbahçe'nin Şampiyonlar Ligi'nde yeniden tek başına Türkiye'yi temsil etmesi önemli bir başarı. Onları asla kıskanmıyorum. Sadece eski bir Galatasaray antrenörü olarak biraz üzülüyorum. Fenerbahçe bu hamlesi ile yeniden ekonomik yönden Galatasaray'ın önüne geçme fırsatı yakaladı. Şampiyonlar Ligi'nden gelecek paralarla rahatlayacak. Ve bu paralarla olumlu yönde güçlenmesini takıma da yansıtacak. 
<p>Galatasaray adına şimdi masada ağır bir fatura duruyor. Umarım bu kaos günlerinden bir an önce kurtulup, ligde ve UEFA Kupası'nda taraftarını daha fazla üzmezler. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=731404), [web.archive.org (arşiv bağlantısı)](http://web.archive.org/web/20090212154412/http://zaman.com.tr:80/yazar.do?yazino=731404)
# Belçika maçı, en az İspanya maçı kadar önemli

*Karl Heinz Feldkamp 2008.09.10*

<tr><td class="metin" colspan="2" style="padding-top: 20px; padding-left: 5px; padding-right: 10px;">Türkiye'deki gelişmeleri biraz yakından takip edenler Ermenistan'da sadece bir futbol maçı oynanmadığını bilirler. Ermenistan-Türkiye maçında futbol ile birlikte politika da buluştu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Türkiye'nin deplasmanda 2-0 kazandığı maçın politik ve insani boyutta her iki ülkeye büyük faydaları oldu. 
<p>Ben savaş döneminde büyümüş bir Alman olarak futbolun insani ilişkileri geliştirmedeki rolünü yaşayarak gördüm. Savaştan sonra Alman toplumu için futbolun ne derece önemli rol oynadığını biliyorum. Çoğu zaman politikacıların başaramadığını spor ve özellikle futbol başardı. Futbol çoğu zaman kalpler arasında bir köprü kurmayı başarmıştır. Ermenistan-Türkiye maçı bu yönüyle her iki ülke için çok faydalı oldu. 
<p>Türkiye 2008 Avrupa Şampiyonası'nda futbol olarak çok iyi işler yaptı. İsviçre ve Avusturya'da esen Türkiye rüzgârı Türkiye'ye pozitif enerji kazandırdı. Türkiye-Ermenistan maçı sonrası atmosfer de gelecek için yeni bir umut ve heyecanı yansıtıyor. 
<p>Türkiye Milli Takımı için eleme maçlarına üç puanla başlamak çok önemli idi. Türkiye bunu başardı. 2010 Dünya Şampiyonası'na katılabilme yolunda Türkiye'nin grubunda hiçbir maç kolay değil. Türkiye Milli Takımı her geçen gün formunu giderek artırmalı. Ermenistan maçından hemen sonra Milli Takım'ın topluca kampa girmesi büyük avantaj. Arada lig maçı oynansaydı konsantrasyon bozulabilirdi. Şimdi Fatih Terim bu blok günlerinde daha fazla antrenman yaptırabilme şansı buldu. Daha fazla taktik de deneyebilme imkânına kavuştu. 
<p>Belçika maçı öncesi Türkiye'nin grubuna bakınca İspanya favori görülüyor. Ancak unutmamamız gereken bir durum var. İspanya grupta en son Avrupa şampiyonu olarak mücadele edecek. Bunun anlamı, rakipleri tarafından sürekli kovalanan bir ekip olacak. Bu Türkiye için bir şans olabilir. Türkiye ile Almanya'nın Basel'de oynadıkları yarı final maçı hafızamda. Bu maçta Türkiye'nin çok büyük eksiklikleri vardı. Ancak sakat ya da cezalıların yerine oynayanlar mükemmele yakın mücadele ettiler. Almanya maçındaki tablo Türkiye'nin elindeki potansiyel ile çok iyi bir milli takımı her zaman kurabileceğini gösterdi. 
<p>Bu noktada mini bir Türkiye-Almanya karşılaştırması yapayım. Deplasmandaki ilk maçta Lichtenstein'ı 6-0 yenmesine rağmen Almanya Milli Takımı'nın kapasitesi şu an Türkiye'nin gerisinde. Ballack ve Frings'in olmadığı kadroda forma şansı bulan futbolcular kendi takımlarında formlarından uzak. Klose aylardır gol atamıyor. Almanya bu haliyle rakipten baskı yediğinde kolay gol yiyebilecek görüntü veriyor. Bu durum Finlandiya maçında yaşanabilir. Abartmadan söylüyorum. Türkiye'nin 2010 şansı, bugünkü görüntüsü ile Almanya'dan daha fazla. Çünkü Türkiye'nin elinde tek tek bakıldığında kapasitesi daha yüksek futbolcular var. 
<p>Fatih Terim ve öğrencilerinin 2010 Dünya Kupası finallerine katılabilmeleri için aşmaları gereken futbol dağları var. Bu noktada son olarak söyleyebileceğim, grupta kolay maç yok. İstanbul'da oynanacak Belçika maçı da en az İspanya'ya karşı oynanacak maç kadar önemli. Gönlüm Türkiye'nin kazanmasından yana. 2010 finallerinde de Türkiye'nin başarılarını görmek ve yazmak istiyorum. <br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=736347), [web.archive.org (arşiv bağlantısı)](http://web.archive.org/web/20090212161502/http://zaman.com.tr:80/yazar.do?yazino=736347)
# Antrenör 60 gün içinde sistemini kurmak zorunda

*Karl Heinz Feldkamp 2008.09.20*

<td class="columnist-detail">
<p>Türkiye Süper Ligi ve Alman Ligi'nde zirveye oynaması gereken takımların durumları bu günlerde birbirine benzerlik gösteriyor. Werder Bremen evinde Kıbrıs takımı ile berabere kaldı. Bayern Münih deplasmandan 1-0'lık galibiyetle dönüyor.</p>
<p>
<div id="haberMetinDiv">
<p>Fenerbahçe'nin Süper Lig maçında Hacettepe'ye kaybetmesinin ardından Şampiyonlar Ligi'ndeki yenilgisi negatif atmosfer oluşturdu. Galatasaray deplasmanda 4-3 kazansa da zayıf rakipten yediği 3 gol eleştiriliyor. 
<p>Hacettepe ve ardından gelen Porto yenilgileri sonrası Aragones'in durumunun tartışılmaya başlanması futbolun bir gerçeğini ortaya koyuyor. Uluslararası arenada adı bilinen bir futbol takımını çalıştırmak isteyen antrenörün sadece 60 gün zamanı vardır. Bu 60 gün içinde bir antrenör takıma damgasını vurmalı, sistemini kurmalıdır. Fenerbahçe'de Mehmet Aurelio'nun ne derece büyük kayıp olduğu bugünlerde anlaşılıyor. Ancak Aragones Fenerbahçe gibi bir takımda görev kabul etmenin ateşten bir gömlek giymek olduğunu bugünlerde daha fazla hissedecek. Mutlaka alternatif çözümler bulmak zorunda. 
<p>Galatasaray ve Fenerbahçe'de antrenörlerin şu günlerde baskı altında olduğunu biliyoruz. Zirveye oynayan ekiplerde taraftar başarı ister. Her iki takımın kadrosunun geçen yıla göre daha güçlü olduğu fikrindeyim. Güiza ile Fenerbahçe hücumunu güçlendirdi.
<p>Fenerbahçe, Şampiyonlar Ligi'ndeki kötü başlangıcı evinde kazanacağı maçla biraz olsun telafi edebilir. Galatasaray'ın deplasmanda aldığı 4-3'lük galibiyet de tur atlaması yolunda pozitif bir durum. Kayseri'nin işi zor görünüyor. Evinde kaybetmek tura mal olabilir. Beşiktaş 1-0 galip gelse de turu garanti değil. 
<p>Bu noktada İstanbul'un üç takımına Sivasspor uyarısı yapmak istiyorum. Galatasaray'daki geçen sezonumuzda özellikle spor gazetecileri Sivasspor'un başarısını geçici olarak gördü. Bu başarıya saman alevi diyenler olduğunu biliyorum. Ama ben ilk haftadan itibaren İstanbul ekiplerinin başını ağrıtacağını hissettim. Sivasspor bu sezona da iyi başladı. İstanbul'un üç takımındaki lig ve Avrupa maçlarında alınan sonuçlardan doğan huzursuzluk arttıkça Sivas rahatlayacak. 
<p>Antrenörünü değiştirmeyen Beşiktaş ile, yeni antrenörlü Fenerbahçe ve Galatasaray'ın böyle bir baskıya ne derece dayanıklı olduklarını önümüzdeki günlerde göreceğiz. Sivas yanında Trabzonspor'un da iyi başlaması İstanbul ekiplerinin işinin hiç de kolay olmayacağını gösteriyor. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=740474), [web.archive.org (arşiv bağlantısı)](http://web.archive.org/web/20120308004527/http://www.zaman.com.tr:80/yazar.do?yazino=740474)
# Sağlam'ı göndermek hata olur

*Karl Heinz Feldkamp 2008.10.04*

<tr><td class="metin" colspan="2" style="padding-top: 20px; padding-left: 5px; padding-right: 10px;">Dostlarımla buluşmak için bir kez daha İstanbul'dayım. Şehre gelir gelmez Türk futbol takımlarının kendi liglerinde ve uluslararası arenada yaşadıkları baskıyı hissettim.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Bugünlerde Beşiktaş, F.Bahçe ve hatta G.Saray'da antrenörlerin durumlarının sorgulandığını biliyorum. Elimdeki istatistiklere göre lig başladıktan hemen sonra gönderilen antrenörlerin yerine gelenler o kadar da başarılı olamıyor. 10 antrenör gönderilip yerine gelenlerden sadece 1-2 tanesinin başarılı olabildiğini biliyorum. Türk futbolseverler hafızalarını biraz zorlarsa benim de antrenörlük yaptığım geçen sezon Türkiye Süper Ligi'nde 11-12 antrenörün görevine son verildiğini bilirler. Bunların yerine gelenlerden acaba kaç tanesi başarılı olabildi? Bir futbol takımının sezonun başında, Avrupa kupalarındaki durumu tartışılmaya açılırsa sadece antrenöre yüklenmek haksızlık olur. Antrenör kadar kulüp menajeri ve hatta başkan da böyle bir durumda eleştirilerden nasibini almalıdır. Beşiktaş'ı çalıştırdığım ve sağlık nedenlerimle ayrılmak zorunda kaldığım kısa dönemde Ertuğrul en sevdiğim futbolculardandı. Terbiyesi, karakter yapısı ve hırsıyla lider bir futbolcuydu. Zaman Gazetesi yazarı olarak son 5 yılda İstanbul'da katıldığım toplantılarda Ertuğrul'la sık sık görüştüm. Onun futbolculuk yaşamı sonrası antrenörlükte yaptığı çalışmaları da yakından biliyorum.
<p>Lafı uzatmadan direkt söylemek gerekirse; Beşiktaş bu noktada Ertuğrul Sağlam'ı gönderirse ne düzelir? Beşiktaş'ın UEFA Kupası'ndan elenmesinde sadece Ertuğrul mu sorumludur? Acaba genç antrenörün yönetim ve kulüp menajerine bildirdiği transferler yapılabildi mi? 
<p>Beşiktaş'taki bu antrenörlük sorgulamasının bir benzerini F.Bahçe'de de görüyoruz. Burada da sadece Aragones'i suçlamak haksızlık olur. Futbolu iyi bilenler acaba F.Bahçe yönetimi vücuda uymayan bir organı acele ederek takımın başına mı getirdi? sorusunu sorarlar. Fenerbahçe'de şu an yaşanan antrenör tartışması takımın sezon başında sistemin sigortasını attıran yönetimin aldığı bazı yanlış kararlar olamaz mı? 
<p>G.Saray'a biraz huzur geldi gibi. Ancak sezon başındaki yaşananlardan dolayı Skibbe de çok rahat değil. Tekrar Ertuğrul'a dönecek olursak. Beşiktaş'ın bu noktada antrenörü göndermesi ekonomik olarak da takımı zor durumda bırakabilir. Böyle bir durumda antrenörün önümüzdeki aylarda alacağı parayı şimdiden ödemesi gerekebilir. Bu noktada Beşiktaş, maalesef son yıllarda acı tecrübeler yaşadı. Siyah-Beyazlı takım için UEFA defteri kapandı. Ancak lig şampiyonluğu ve kupada iddiaları sürüyor. Türkiye'de G.Saray, Beşiktaş ve F.Bahçe'de yaşanan antrenör krizinin benzeri Almanya'da da yaşanıyor. Son yılların en güçlü kadrosuna sahip Bayern Münih'te ilk defa kulüp antrenörlüğü yapan Klinsmann tartışılmaya başlandı. Ama burada Türkiye'deki dostlarımızı uyaracak bir ayrıntıyı vermek istiyorum. Bayern Münih'te sadece Klinsmann değil, bu genç adamı takımın başına getiren genel menajer Uli Hoeness de sert biçimde eleştiriliyor. 
<p>Yazımın sonunda bir rüyamı Türkiye kamuoyuyla paylaşmak istiyorum. FIFA ve UEFA, 2012 Avrupa Futbol Şampiyonası'nı Ukrayna ile Polonya'nın eline yüzüne bulaştıracağını gördü. Platini ve Blatter, son açıklamalarında bu iki ülkeye sert uyarılarda bulundu. Bu noktada Türkiye'de politika, endüstri ve spor kamuoyu, "biz bu işe talibiz" demeli. Bugünden tezi yok böyle bir girişimde bulunursa Türkiye, 2012'yi bu problemli iki ülkenin elinden kapabilir. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=745314), [web.archive.org (arşiv bağlantısı)](http://web.archive.org/web/20090212164428/http://zaman.com.tr:80/yazar.do?yazino=745314)
# Fenerbahçe'nin bu kuyudan çıkması zor

*Karl Heinz Feldkamp 2008.10.23*

<tr><td class="metin" colspan="2" style="padding-top: 20px; padding-left: 5px; padding-right: 10px;">Şampiyonlar Ligi'nde ve evinde oynadığı maçta daha 10. dakikada 2-0 geriye düşmek Fenerbahçe için büyük şoktu. Ancak ilk 10 dakikada Fenerbahçeli futbolcular ikili mücadelelerde yoktu. Bu yenilgiyi sadece Edu, Lugano ve Volkan'a yükleyemeyiz.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Orta saha yoktu. Arsenal gibi tekniği yüksek bir takım, olmayan orta sahayı çabuk geçti ve Fenerbahçe'yi çok ağır cezalandırdı. 
<p>Fenerbahçe, Arsenal karşısındaki futbolu ile beni büyük bir hayal kırıklığına uğrattı. Arsenal futbolun topsuz da oynanabileceğini gösterirken, Sarı-Lacivertli futbolcular topu bekledi. Günümüz futbolunda topsuz oyunun önemi bu maçla bir kez daha gözler önüne serildi. Arsenal'de bir futbolcu topu ayağına aldığında bütün takım sanki ortak bir merkezden yöneltiliyormuş gibi toplu olarak harekete geçti. Rakip sahaya çok kısa sürede yerleşti. Maçı bu yüksek tempoda kaybetmesi böylesine bir oyundan sonra Fenerbahçe için anormal değil. 
<p>Takımını maçın başından sonuna kadar destekleyen Fenerbahçe taraftarına yazık oldu. Taraftar daha maçın başında 2-0 yenik duruma düşülmesine rağmen ekibe sahip çıktı. Türkiye'de takımını en iyi ateşleyen taraftarlardan birinin Sarı-Lacivertli ekibi sevenler olduğu bir kez daha ortaya konuldu. 
<p>Maçta sadece Alex de Souza değil, savunmanın tecrübeli ismi Roberto Carlos da yoktu. Belki 3 ya da 4 atakta onu görebildik. Fenerbahçe fizikî güç ve ruh olarak kendini maça veremedi. 
<p>Kadrosundaki 25 futbolcudan sadece 3'ü İngiliz olan Arsenal, futbol adına müthiş işler yaptı. Fransız antrenör Arsene Wenger neden 12 yıldır bu takımda hep zirvede olduğunu ispatladı. Arsenalli futbolcuların her biri fizik ve ruh olarak maça hazırdı. Arsene Wenger genç isimleri de takıma kaynaştırmış. Bu gençleştirme operasyonundan Türkiye Süper Lig ekiplerinin de çıkarması gereken dersler var. Bir takımda rekabet mutlaka sağlanmalı. Her futbolcu benim yerime başka biri girer ve formayı benden kapar korkusu taşımalı. Bu, futbolcular için en iyi motivasyondur. 
<p>Fenerbahçe'nin bu sezonki lig maçlarını da elimden geldiği kadar takip etmeye çalıştım. Takımda geçen sezona göre büyük düşüş var. Bir şeyler yanlış gidiyor. Kumaşlar uyuşmadı denebilir. Arsenal maçı büyük bir çöküş oldu. Sarı-Lacivertli takımın bu kuyudan çıkması biraz zor. 
<p>Takımlarını büyük bir coşkuyla destekleyen taraftarlara Fenerbahçe için bazı umut verici şeyler yazmak isterdim. 
<p>Maça gelirken de bu yönde umutlarım vardı. Ama Arsenal'in şok baskınları ile bu umutlarım suya düştü. 
<p>Ancak 5-2 kaybedilmiş maç sonrası bunun imkânsız olduğunu gördüm. Umarım Fenerbahçe kriz dönemini en az hasarla atlatır.<br/></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=752460), [web.archive.org (arşiv bağlantısı)](http://web.archive.org/web/20090212161924/http://zaman.com.tr:80/yazar.do?yazino=752460)
# Derbi öncesi yöneticilerin mesajı çok önemli

*Karl Heinz Feldkamp 2008.11.09*

<tr><td class="metin" colspan="2" style="padding-top: 20px; padding-left: 5px; padding-right: 10px;">Pazar günü Türk futbolu tarihi derbi maçlarından birini yaşayacak. Bu maç öncesi Galatasaray ve Fenerbahçe, ligdeki puan cetvelindeki yerlerinden memnun değiller.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Fenerbahçe, özellikle Şampiyonlar Ligi maçları nedeniyle Avrupa'da umduğunu bulamadı. Bu nedenle stresli. Bu noktada Galatasaray'ın durumu UEFA Kupası'nda daha iyi. Her yönüyle iki takım için de önemli bir maç. 
<p>Türkiye Süper Ligi'nde Fenerbahçe-Galatasaray maçları sadece futbol ile değil, kamuoyuna verecekleri mesaj nedeniyle de çok önemli. Galatasaray ve Beşiktaş'ı çalıştırdığım dönemlerdeki Fenerbahçe maçları hafızamda. Bizler antrenör olarak bu tür maçlara kendimizi özel hazırlardık. Futbolcularımıza da centilmenlik konusunda uyarılar yapardık. Ancak üzülerek belirtmeliyim ki, kulüp yöneticileri derbi maçları öncesi aynı duyarlılığı göstermezdi. Bu üç kulübün yöneticilerinden birçoğu günlük yaşamda birbiri ile görüşse, hatta ortak iş yapsa bile... 
<p>Galatasaray'daki son dönemimde Fenerbahçe'yi çalıştıran Zico ile çeşitli mekanlarda karşılaştık. Birbirimizi selamladık. Kucaklaştık, sohbet ettik. Ancak bu, maalesef kamuoyuna fazla yansımadı. O günlerde Beşiktaş'ı çalıştıran Ertuğrul Sağlam ile de karşılıklı saygı çerçevesinde görüştük. 
<p>Derbi maçta deplasmana giden takımın seyircisini bir yere sıkıştırmakla futbolda güvenlik sağlanmaz. Fenerbahçe, Galatasaray ve Beşiktaş yöneticileri böylesine önemli maçlar öncesinde bir araya gelip olumlu mesajlar vermeli. Maçı kazanmak istediklerini söyleyebilirler. Ancak rakibe saygı duyduklarını kamuoyu önünde yüksek sesle dile getirmeli. Maç saatine doğru gittikçe yükselen tansiyonu olumlu mesajlarla düşürmeli. Futbolda nefrete yer olmadığını göstermeli. 
<p>Almanya'da Schalke 04 ile Dortmund derbilerinde de tansiyon çok yükselir. İki takımın seyircisi de birbirini fazla sevmez. Ancak birbirlerine saygı duyarlar. Her iki kulübün yöneticileri derbi maçı öncesi ortamı yumuşatıcı mesajlar verirler. Rakibe saygı duyduklarını ısrarla vurgularlar. 
<p>Fenerbahçe-Galatasaray derbi maçı öncesi spor gazetecilerine de önemli görevler düşüyor. Onlar da haber ve yorumları ile futbolun sadece bir spor ve oyun olduğunu öne çıkarabilirler. Avrupa kupa maçlarında dışarıdan gelen bir takım yöneticileri ile ev sahibi ülke yöneticileri yemekte buluşabiliyor. Birbirlerine hediye verebiliyor. Bu neden bir Fenerbahçe-Galatasaray ya da Beşiktaş-Fenerbahçe maçı öncesi yaşanmasın?.. Derbi maç öncesi Fenerbahçe ve Galatasaray yöneticilerinin böyle bir fotoğraf sunması iki takım taraftarları arasında da olumlu etki yapacaktır. 
<p>Galatasaray'ı çalıştırdığım dönemde Fenerbahçe maçlarında Sarı-Lacivertli takım taraftarlarının yanına yaklaştım. Bazıları ile tel örgüler ardından konuştum. Centilmenlik konusunda samimiyetimi gören taraftarlar da bana iyi davrandı. 
<p>Kazanmak istemek ile rakibe saygı ayrı ayrı şeylerdir. Ve her ikisi de futbolun içinde mutlaka olmalı. 
<p>Pazar günkü Fenerbahçe-Galatasaray karşılaşması umarım yeni bir dönemin başlangıcı olur. 
<p>Derbi maçını kim kazanırsa kazansın. Sadece futbol kaybetmesin...<br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=758413), [web.archive.org (arşiv bağlantısı)](http://web.archive.org/web/20090212162318/http://zaman.com.tr:80/yazar.do?yazino=758413)
# G.Saray, oyun kurucuları savaşmadığı için kaybetti

*Karl Heinz Feldkamp 2008.11.11*

<tr><td class="metin" colspan="2" style="padding-top: 20px; padding-left: 5px; padding-right: 10px;">Türkiye Süper Ligi'nde Fenerbahçe ile Galatasaray'ın oynadığı derbi maçıyla aynı gün Almanya'da Schalke ile Bayern Münih karşılaştı. Bu maçta Bayern Münih sadece 2 defa Schalke kalesine geldi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Deplasmanda 2-1 galibiyeti yakaladı ve 3 puanla Münih'e döndü. 
<p>Maça damgasını vuran futbolculardan Ribery ve Schweinsteiger günümüz orta saha futbolcularının yapması gerekenleri bize gösterdi. Bir futbol takımında hücuma yönelik orta saha futbolcularının gerektiğinde çok iyi defans yapabilen isimler olması gerektiğini öğrettiler. 
<p>Schalke-Bayern Münih maçının ilk yarım saatinde durum 2-1 olmuştu ve maç bu sonuçla bitti. Geride kalan 60 dakikada Schalke tek kale oynadı. 18 korner kullandı, Bayern Münih tek kornerde kaldı. İşte bu noktada Bayern Münih'in hücuma dönük futbolcularının savunma futboluna ve savaşmaya verdikleri önem ortaya çıktı. 
<p>Galatasaray'da Arda ve Lincoln, Fenerbahçe'de Alex, Beşiktaş'ta ise Delgado'nun eksikliği bu. Hücum yönleri iyi olmasına rağmen savaş gerektiren maçlarda savunmaya yönelik mücadelede yeterli değiller. 
<p>Galatasaray'da geçen sezon şampiyonluğa yürürken Barış ve Uğur'u bu yönde yetiştirmeye çalıştık. Özellikle derbi maçlarda savaşmaları gerektiğini özel terapilerle kendilerine anlattık. Pazar günkü derbide Barış Özbek ve Uğur'un anlayışında isimler olsa, orta saha topun kaybedildiği durumlarda savunmaya dönebilse bu fark gelmezdi. 
<p>Kadıköy'de kaybedilen 4-1'lik derbi sonrası Galatasaray cephesinden maça bakılınca yapılması gereken, bu maçın hemen unutulması. Zira derbi maçı da normal lig maçları gibi algılayıp olumsuz atmosferden sıyrılmalılar. Galatasaray zirvede olan Trabzonspor'u lig maçında yendi. Fenerbahçe ve Beşiktaş bunu başaramayabilir. 
<p>Alex'in pazar günü sahada olmadığını biliyorum. Ancak Arsenal'e Kadıköy'de çok farklı yenildikleri maçta ben de tribünde idim. Galatasaray'da Arda ve Lincoln'ün yapamadığı savunmayı Fenerbahçe'nin oyun kurucusu Arsenal maçında yapamadığı için tarihî fark geldi. Beşiktaş'ın oyun kurucusu Delgado'nun orta sahada savaşmayı unuttuğu maçları hatırlayın. Beşiktaş'ın puan kaybettiği karşılaşmaların çoğunluğu Delgado'nun göze hoş gelen hareketleri düşünüp gerekli savaşçılığı ortaya koyamadığı maçlardır. 
<p>Galatasaray'da geçen sezon doğru yaptığımız başka bir şey daha vardı. O da Song-Servet ikilisinin uyumu. Bunlara Linderoth katkısı. Bu üçlüye Barış ve Uğur'un savaşçı kişiliğinin eklenmesi. Fenerbahçe maçında Servet-Emre ikilisinin Servet-Song ikilisi ile aynı olmadıkları görüldü. 
<p>Futbol takımları derbi maçı kaybedebilir. Ancak bu maçın nasıl kaybedildiği önemlidir. 
<p>Bir futbol takımında oyun kurucu olarak sahaya çıkan, yani işi omuzlayan futbolcular savaşçı özelliklere de sahip olmalı. Sadece göze hoş gelen futbolu düşünmek pazar günkü gibi tarihî fark yenmesine neden olabilir. 
<p>Bayern Münih deplasmanda Schalke karşısında göze hoş gelen futbolu fazla düşünmedi. Oradan ancak savaşarak puan çıkarabileceğini biliyordu ve onu yaptı. 
<p>Kadıköy'den savaşmadan puan çıkmayacağı bir kez daha görüldü. <br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=759129), [web.archive.org (arşiv bağlantısı)](http://web.archive.org/web/20090212165328/http://zaman.com.tr:80/yazar.do?yazino=759129)
