# Milli düşünce öncelik almalıdır

*Atıf Keçeci 2007.10.31*

<tr><td class="metin" colspan="2" style="padding-top: 20px; padding-left: 5px; padding-right: 10px;">Ülke insanımızın milli duyguları yoğunluklu olarak yaşadığı günleri idrak ediyoruz. Çevre şanlı ay-yıldızlı bayraklarımızla donanmış durumda. Halk, bu coşku içerisinde yaşamına devam ediyor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bu anlayışı spor saha ve salonlarında da aynı tempoda görüyoruz. Değinmek istediğim konu hafta sonu oynanacak Fenerbahçe-Beşiktaş derbi maçını özellikle Siyah-Beyazlı kanattan gelen erteleme istekleri. Gerekçe, her iki takımımızın Şampiyonlar Ligi maçlarının önemi.
<p> Doğrudur, bu organizasyonlardan iyi sonuçlar çıkartmak, ülke adının dünyada daha çok telaffuz edilmesini de beraberinde getirir. Başarı ile birlikte prestij açısından çok önemli olan ülke puanımız yükselirken kulüplerimizin de kasaları dolacaktır.
<p> Ertelemeyi talep edenlere sormak istiyorum. Bu kadar yoğun milli duygular yaşarken takımlarınızı düşündüğünüz kadar niçin Milli Takım'ımızı aklınıza getirmiyorsunuz? Derbi, Şampiyonlar Ligi maçları, Turkcell Süper Ligi'nin 12.'nci hafta programı oynanacak. Kulüp yetkililerinin hiçbirinin aklına bana göre günümüzde çok ihtiyaç duyduğumuz birlik ve beraberliğimizin moral motivasyon açısından en büyük destekçisi, her alanda kazanılacak ulusal başarılar hiç düşünülmüyor.
<p> Gönül isterdi ki; bu düşüncelerini açıklayanlar sözlerine önce Milli Takım'ın Norveç ile oynayacağı hayati maçı da hatırlayıp dileklerini sıralasalardı. Milli kadronun takım ruhu taşımada noksanlığı olduğunu gözlemliyorum. Kısa süreli beraberlikler
<p>anladığım kadarıyla bu olguyu sağlayamıyor. Son başarısız dönemde yaşanan olaylar sporcuların birbirlerini kontrol edememelerinin altında hep bu eksiklik var. TFF de bu arızayı tespit etmiş olacak ki "idari komite" adında yöneticilerden teşkil edilmiş bir heyet kurma ihtiyacı duydu. Tekrar başa dönersek, lig ve milli maçlar değerlendirmeye alınırken bu farklılık mutlaka göz önüne alınmalıdır. Eğer bu tarz erteleme bir defalık yapılabiliyorsa o da milli maçlar için olmalıdır. Tabii ki milli maçın öncesindeki hafta lig maçlarının ertelenme isteği önce ilgili sorumlulara düşer. Kulüp yöneticilerinin görevi hatırlatma anlamında değerlendirilmelidir. Direkt olarak kendilerinden bu hususta görüş bildirmelerini beklemek çıkış noktamız değildir.
<p> TFF tüm yetkiyi teknik heyete vermiştir. Onların isteği olan çok önemli Yunanistan maçını en son düşünülmesi gereken Ali Sami Yen Stadı'nda oynatmıştır. Alınan yenilgi tabii ki statla ilgili değildir; ama yaratılacak atmosferin sonuca mutlaka etkili olacağı da yaşanmış birçok örneği olan bir gerçektir. TFF'nin teknik heyetin isteklerini yerine getirme zorunluluğu değerlendirmeye alınırken sorumluluk altındaki isimleri de belirlemek gerekir. Son maçlarda yaşanan bazı olaylarda teknik sorumlu ve bazı futbolculara kanat germeleri de bu anlayışın sonucudur. Başkan ve yönetim kurulu neredeyse "Aman siz nezle olmayın, biz sizin yerinize hapşırırız" demek noktasına gelmiştir 
<p> Bu düşünce ışığında erteleme hususları değerlendirilmeli ve yarar sağlayacağına inanılan şekilde karar verilmelidir.<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=607499), [web.archive.org (arşiv bağlantısı)](http://web.archive.org/web/20080828205429/http://www.zaman.com.tr:80/yazar.do?yazino=607499)
# Kartal'dan güzel başlangıç

*Atıf Keçeci 2008.01.13*

<tr><td class="metin" colspan="2" style="padding-top: 20px; padding-left: 5px; ">Kupa maçlarıyla morali yerine gelen Beşiktaş, Ünal Karaman'la çıkışa geçen Konyaspor karşısında soğuk hava ve donuk bir zeminde karşı karşıya geldi.</td></tr><tr><td class="metin" colspan="2" style="padding-top: 20px; padding-left: 5px; "><p>Futbolcuların sahaya tutunamamaları, her iki tarafın da çok top kaybına neden oldu. Ünal Karaman, defanstaki zafiyeti bildiğinden Erman ve Mustafa'yı geri dörtlüye yakın ve aradaki mesafeyi açmamak üzere görevlendirmişti. Siyah-Beyazlı takım, kanat bindirmelerini uygulamada başarılıydı. Bu anlayış pozisyon oluşmasını sağladı; ama giderek formsuzluğu zirve yapan Bobo, Tello ve Ali Tandoğan, bunlardan istifade edemedi. Yeşil-Beyazlı takım, kontrollü oyun anlayışında Holosko'yu, Ömer Gündostu'nun kontrolüne vermişti. Bu futbolcu da verilen görevi başarıyla uyguladı ve Slovak futbolcunun oyununu bozdu. 
<p> Karşılaşmanın 14. dakikasında Murat Hacıoğlu'nun, göğsünde yumuşatarak Sedat'ın önüne bıraktığı topun gol olmasında Rüştü'nün de payı vardı. Yenilen gol, Siyah-Beyazlı takımı gayrete getirse de topla daha çok buluşan Konyaspor, oyuna hakim bir görüntü çizdi.
<p>Rodrigo Tello'nun gayretleriyle oyuna denge getiren Beşiktaş, ikinci yarıya beraberlik golüyle başladı. Şilili futbolcu, kazanılan kornerleri verimli kullandı. Bunun karşılığını da, İbrahim Toraman'ın kafasıyla buluşturduğu atışında takımına skor dengesini sağlayarak aldı. 
<p>Beşiktaşlı oyuncuların alışık olmadığı zemin şartları oyun anlayışını uygulamada zorlanmalarına sebep oldu. Defans ve orta sahadan çıkışlarda organize olamamalarının temel sebebi de buydu. Zira teknik kapasiteleri ile ön plana çıkan özellikle Cisse ve Delgado, bu durumdan en çok etkilenen oyunculardı. Konyaspor'da Veysel'e 78. dakikaya kadar sabretmesi Karaman'ın bu dakikaya kadar takımının neredeyse bir eksikle oynamasına sebep oldu. Benzer durum, Bobo'yla ilgili Beşiktaş için de geçerliydi. Delgado-Nobre değişikliği Bobo-Nobre şeklinde olmalıydı. 
<p>Oyunun sonlarında Konya'nın beraberliği korumak adına topu gelişigüzel sağa sola göndermeleri hoş görüntü değildi. Nitekim Beşiktaş, son atağında Nobre'nin çok şık golüyle sahadan galibiyetle ayrılmasını bildi. Bu galibiyet Beşiktaş için çok önemliydi. Bundan sonrası için de yüksek moral motivasyonun ilk adımı oldu.
<p>Dünkü Beşiktaş'ta gayretli oyuncular; kapasitesi çerçevesindeki Baki, her yere yetişen Tello ön plana çıktı. Vestel Manisaspor'dan transfer edilen büyük umut Holosko geçmiş maçların aksine bu defa fiyasko denilebilecek bir oyun sergiledi. Slovak futbolcu, kendisinden çok şey bekleyen Siyah-Beyazlı taraftarları ilk maçında üzdü. Kazandığı pozisyonlar vardı, ama son vuruşu yapmakta beceri gösteremedi.<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=637100), [web.archive.org (arşiv bağlantısı)](http://web.archive.org/web/20100324155921/http://www.zaman.com.tr:80/yazar.do?yazino=637100)
# Beşiktaş kazanmak zorunda

*Atıf Keçeci 2008.03.01*

<tr><td class="metin" colspan="2" style="padding-top: 20px; padding-left: 5px; padding-right: 10px;">Fortis Türkiye Kupası maçlarında olaylı şekilde Fenerbahçe'yi eleyen Galatasaray'la evinde Rizespor'u yenmesine rağmen turu geçemeyen ve önemli gelirden mahrum kalan Beşiktaş, ikinci yarının ilk derbisinde hafta sonuna heyecan getirecek.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Her iki tarafın da kazanmaktan başka bir düşüncesinin olmayacağı kesin. Lider Galatasaray'ı birer puan arayla takip eden Fenerbahçe, Beşiktaş ve Sivasspor, liderlik koltuğuna oturmak için kendileri adına şans oluşturacak sonuçları pusuda bekliyor. Şampiyonluğa oynayan takımların rakiplerinden alacakları puanlar sıralamada altlarda bulunanlardan daha fazla kıymet taşır.
<p>Galatasaray, Fenerbahçe derbisi nedeniyle fiziki ve olayların etkisi ile psikolojik yorgunluk taşıyarak bu maça çıkmak zorunda. Bu da Siyah-Beyazlı takıma avantaj sağlayan bir husus olarak gözüküyor.
<p>Aslanlar, kırmızı kart cezalısı Lincoln'ü çok arayacak. Orta alanı kontrolle birlikte, karşı ataklardaki organizasyon ustalığı, bu oyuncunun önemini kat kat artırıyor. Şimdi onun yerine kimin görev alacağına karar verecek olan Feldkamp'ın tercihi merak konusu. Beşiktaş cephesinde ise en önemli eksiklik, Eduard Cisse olacaktır. Hakan Şükür ve Ümit Karan bu maçta da çift santrfor olarak oynarsa, bunları karşılamak adına defansın önünde oynayacak isimleri bir defada bulmak oldukça zor gözüküyor.
<p>Mevcut kadro içerisinde Rize maçında Cisse'nin sakatlanması ile oyuna giren Ricardinho bu görevi yerine getirmede oldukça başarısız görüntü verdi. Serdar Kurtuluş yok, ara sıra bu bölgeye kaydırılan Serdar Özkan sakat, gene Rize maçında ön libero olarak başlayan İbrahim Toraman'ın ne yapıp yapamayacağını oyun içerisindeki zorunlu erken oyuncu değişimi sonucu defansa çekilince anlayamadık. Ali Tandoğan geldiğinde defans göbeği muhtemelen Gökhan-Gordon şeklinde olacağından sağ stoperde İbrahim Toraman, önünde de Ali Tandoğan'ın görev yapması kaçınılmaz bir durum. Serdar Özkan oynar ise görev yerine karar verecek teknik direktör Ertuğrul Sağlam'ın işi zor. Bazı oyunculara, büyük maçlarda alışık olmadıkları bölgelerde görev vermek, riskleri de beraberinde getirir.
<p>Fikir jimnastiği yaparsak, belki bir bölümümüz Delgado'yu düşünebilir. Bu da takımın hücum gücünü azaltır bir durum oluşturacağından akılları karıştırır. Velhasılı kelam, akla gelebilecek her isim, ön libero olarak son günlerin tabiri ile "Çakma libero" diye adlandırılır. Kartal'ın derbiyi sahasında oynuyor olması, maçta bir fazla oyuncuyla mücadele ediyor anlamını taşır.
<p>Böylesine kritik maçlarda seyirci mi, taraftar mı, sorusuna İnönü Stadı tribünlerini dolduran ve takımlarını yorulmaksızın destekleyenler, "taraftar" tabirine tamamen uyan bir görüntü vermektedir.
<p>Ancak Çaykur Rizespor maçında olduğu gibi hata yapan kendi oyuncularına moral vermek yerine tepkili davranmak hiç de hoş değil. Bir futbolcu hata yapacaktır, işte böyle durumlarda taraftar devreye girmeli ve bu oyuncuya moral verecek hareketlerde bulunmalı. Beşiktaş'ın 'Süper Lig'de varım' demesi için bu maç dahil, ileriki haftalarda şampiyonluğu kovalayan takımları kendi sahasından puansız göndermesi şart. Zira rakip birden fazladır ve ipi göğüslemek kolay gözükmüyor.
<p>Özür: Çarşamba günü oynanan Beşiktaş-Ç. Rizespor Türkiye Kupası maçı ile ilgili maç yorumum bir hata sonucu ilk ayak değerlendirmesi ile karışmış ve maalesef sayfada yer almıştır. Tüm Zaman okurlarından özür dilerim.<br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=658862), [web.archive.org (arşiv bağlantısı)](http://web.archive.org/web/20080504102243/http://www.zaman.com.tr:80/yazar.do?yazino=658862)
# Ve Beşiktaş nihayet lider

*Atıf Keçeci 2008.03.03*

<tr><td class="metin" colspan="2" style="padding-top: 20px; padding-left: 5px; padding-right: 10px;">Tarihî rekabetin dün akşamki randevusunun ilk yarısında futbol adına hiçbir varlığa şahit olamadık. Beşiktaş libero eksikliğini İbrahim Toraman'la, Galatasaray ise Lincoln'ün yokluğunu Mehmet Topal ile gidermek isteğindeydi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Ancak her iki futbolcu da bu mevkilerin elemanları olmadıklarını gösterdi ve takımlarına katkı sağlayamadı. İbrahim Toraman'ın kesici özelliği defansif anlamda işe yarardı ama oyunu ofansif yönüyle domine etmede başarı getiremezdi, nitekim de öyle oldu.
<p> Her iki takımın ilk 30 dakikada gol yememe düşüncesiyle hareket etmeleri, organize olmada başarıyı getirmedi. Kestikleri ve rakipten çaldıkları topları ayağa garanti pas yerine uzun oynamayı tercih etmeleri de her iki takımın yüksek oranda top kayıplarına neden oldu.
<p> Siyah-Beyazlı takım defansının karşı ataklarda ileriye çıkarak, dönecek topları kalelerinin uzağında karşılama isteği muhtemel sıkıntıları bir ölçüde önledi. Bu noktada Sarı-Kırmızılı oyuncuların, ileri çıkmış defansın arkasına adam kaçırmayı düşünmemeleri de bir avantaj oldu.
<p> Beşiktaş'ta ilk yarıda kanat organizasyonları yine hiç denecek kadar düşünülmedi. Bunda Ali Tandoğan'ın ve Tello'nun rakip hücumlarda önde basma görevlerine sıkı bağlılıkları etkendi.
<p> 40'tan sonra Delgado ile hareketlenen Kartal, son dakikalarda etkili olsa da sonuca gitmekte başarı gösteremedi. Futbol oyununun gereklerinden yoksun oluş, maçın kalitesini oldukça düşürdü.
<p> İkinci yarı başladığında Sarı-Kırmızılı takımın baskı kurma arzusu, ileride çoğalması ile kazanılan pozisyonlar vardı; ama Hakan Şükür ve Ümit Karan son vuruşlarda başarılı değildi.
<p> Siyah-Beyazlı takımın bir türlü organize olamamasının altında yatan gerçek, klasik geriden oyun kurmada başarı sağlayacak topların servis edilememesiydi. Holosko'nun, atılan toplarla genelde yanlarda buluşması, kaleye direkt gidiş yollarını uzatıyor, rakip defans kademeye girince de sonuçsuz kalıyordu. Maç her iki takım açısından o kadar 'al gülüm-ver gülüm' gidiyordu ki, ilk sarı kartın gösterilme dakikası 51'di ve muhatabı İbrahim Toraman'dı.
<p> 55'ten sonra oyunun hakimiyetini ele alan Beşiktaş, bu dakikalarda kurduğu baskı sonucu sağlı sollu kornerler kazandı. Delgado'nun 56'da korner atışı ile arka direkte buluşan Nobre, kafa ile golü buldu.
<p> Yenilen gol bile Sarı-Kırmızılı takımı gayrete getirmeye yetmedi. Beşiktaş'ta ise durgun bir gece yaşayan Delgado, yerini Serdar Özkan'a bıraktı. Galatasaray'da Hakan Balta-Nonda değişikliği gol yollarında fazla adamla bulunma isteğinin karşılığıydı. Son dakika değişiklikleri, maçın skorunu değiştirecek bir durum oluşturmadı.
<p> Bu galibiyetle Kartal, 137 lig haftası hasretini çektiği liderlik koltuğuna oturmuş oldu. Dünkü maçın hakemi son haftaların başarılı ismi Bünyamin Gezer 'oldukça başarılı bir maç çıkarttı' diyorduk ki, Ümit Karan'a Beşiktaş ceza sahası içinde yapılan hareketi es geçti. Bu pozisyon Gezer'in puanının kırılmasına neden olabilir.<br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=659543), [web.archive.org (arşiv bağlantısı)](http://web.archive.org/web/20080501132832/http://www.zaman.com.tr:80/yazar.do?yazino=659543)
# Beşiktaş'ın son saniye şansı

*Atıf Keçeci 2008.03.08*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'ın lider duruma yükselmesi taraftarını etkilemiş, son senelerde Ankara'da eksilen Siyah-Beyazlılar, bu defa tribünleri doldurmuştu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Ancak özellikle ilk yarıda ortaya konulan futbol tatmin edici düzeyde değildi. Oysa ismi büyük takımların en belirgin özelliklerinden biri de, seriyi istikrarlı şekilde sürdürmektir. İbrahim Kaş'ın sakatlığı, takım tertibinde oynamalara neden olmuştu. Ali Tandoğan sağ stopere geçmiş, İbrahim Toroman ise ön libero görevini üstlenmişti.
<p>İlk yarının 15. dakikasından sonra maça hakim taraf Gençlerbirliği, yakaladıkları fırsatları değerlendirebilse lider için oyun tatsızlaşabilirdi. Siyah-Beyazlı takım kale önünde bir defa Delgado ile şans yakaladıysa da kaleci Recep buna izin vermedi. Tello'nun uzaktan kaleyi yoklayan vuruşlarında çerçeveyi bulamaması şans değil beceriksizlikti.
<p>Siyah-Beyazlı takım, önemli özelliklerinden, rakip atakları karşıladığında uzun toplarla defansın arkasına adam kaçırmayı da bir türlü beceremedi . Bu noktada Serdar Özkan'ın olumsuz futbolu, Tello'nun defansif anlamda fazla ileriye gitmemesi kenar organizasyonlarının gelişmemesine neden oldu. Oysa Gençler'in iki kenar stoperi üzerlerine gidildiğinde telaşa kapılıp top kaybeden futbolculardı.
<p>30'da hakem Yunus Yıldırım Baki'nin Isaac'ı arkadan itmesini cezalandırsa top penaltı noktasına konulacak belki de Başkent takımı öne geçme fırsatını yakalayacaktı. Kenarların iş görmez haline orta alanda oyun kurma görevini yüklenen Delgado'nun verimsiz futbolu da eklenince haliyle oynar görünen takım kırmızı siyahlılardı. Oysa geri dörtlüsü blok halinde çıkmayıp defans güvenliğine önem verir halinden istifade etmek gerekirdi ama ilerde çoğalmayı sağlayacak oyun içi varyasyonlar siyah beyazlı tarafta görülemedi.
<p>Tatsız tuzsuz ,futbol adına hiçbir güzelliğin yaşanmadığı ilk yarı durumu anlatan bir skorla bitti, 0-0 . Nobre ve Holosko'da ki durgunluk enteresandı. Geçen haftanın göze batanları bu defa saha da mumla aranır haldeydiler. İkinci yarıya iki takım da sonuca gitmek arzusu ile karşı kaleyi düşünen bir anlayış sergiliyordu. Nitekim 50'de Delgado 18 içinden vurdu kalenin doksan tabir edilen çatalından döndü. 1 dakika sonra bu defa serbest vuruşta topla buluşan Erhan'ın kafası üst direği yalayarak dışarı çıktı.
<p>Karşılıklı hareketlilik gol gelecek sinyalleri verirken şans İ.Toroman'a güldü . Tello'nun adrese teslim duran top kullanım becerisi golü getirdi. Geriye düşüş Gençler'in ileriye gitme arzusunu çoğalttı. Mehmet çakı ve Okan Öztürk rakip defansı zora sokacak hareketlerin sahipleriydi.
<p>Bu futbol anlayışları 69 da beraberlik golünü bulmalarını sağladı. Beşiktaş kalabalık defansının uzaklaştıramadığı topa yarım vole bir vuruş yapan Kerem bu hatayı affetmedi ve skora eşitlik getirdi: 1-1. Sonrasında Beşiktaş'ın baskısı sonuç verdi. Tuna'nın Bobo'ya hareketine çok yakındaki yan hakemin penaltı kararına uymayan Yunus Yıldırım bu defa Beşiktaş'a karşı şansın doğmasına mani oldu. Futbolun 90 dakika olduğunun önemli bir göstergesi Bobo'nun uzatma bölümünün son 15 saniyesinde takımına kazandırdığı galibiyet golü oldu. Ve Beşiktaş, hiç de iyi bir futbol sergileyemediği geceyi galibiyetle kapayarak liderlik şansını devam yolunda bir adım daha attı.<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=661805), [web.archive.org (arşiv bağlantısı)](http://web.archive.org/web/20080501132848/http://www.zaman.com.tr:80/yazar.do?yazino=661805)
# Kadayıf ve Beşiktaş üzerine...

*Atıf Keçeci 2008.03.12*

<tr><td class="metin" colspan="2" style="padding-top: 20px; padding-left: 5px; padding-right: 10px;">Haluk Ulusoy geçen hafta gazetecilerle yediği veda yemeğinde hakem hataları nedeniyle kendileri döneminde ortalığı tozu dumana katan kulüp başkan ve yöneticilerinin şimdi 'kadayıf' gibi olduğunu söylemiş. Üstelik Fenerbahçe-Vestel Manisaspor maçındaki hatalı düdükler de henüz çalınmamışken konuşmuştu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Kupa maçının hakemini eleştirenlere bakıyorum. Fenerbahçe'nin Vestel Manisaspor maçında attığı iki golün hakem hediyesi olduğu üzerine tek cümleleri yok. Özellikle kulüplerden birinin başkanı iken kavga gürültü koltuğundan indirilen şimdilerdeki TFF üyesi ve de milli takımlar sorumlusu Levent Kızıl'ın açıklamalarını bekliyorum. Kendileri hakem Kuddusi Müftüoğlu hakkında geçtiğimiz sezonlarda etmediği lafı bırakmamış, hamisinin Haluk Ulusoy olduğundan dem vurmuştu. Acaba şimdi son maçta, Fenerbahçe'ye 3 puanı getiren ilk ve 3'üncü gollerdeki fahiş hakem hataları karşısında MHK'ya hesap soracak mı?
<p>Demirören'in 100'üncü yıl ruhu isteği...
<p>Sayın başkanın yönetime geldiğinden bugüne ilk defa liderliğe yükselen Beşiktaş'ın şampiyonluk ipini göğüslemesi için 100'üncü yıl ruhunu istemesi lafta kalmamalıdır. Kendileri o günlerde aktif görevlerini bırakmış, toplantılara katılmayıp şeklen yönetim kurulu üyeliklerini sürdürmüşlerdi. O dönem Çamlıca konaklarında medya-teknik heyet-başkan ve yönetim buluşmalarının içeriğini kendileri bilmez ama hatırlayanımız çoktur. Bugün, o günlerin yaşanmasını isteyen başkanın dönüp geriye bakması önemlidir. Biraz açarsak, o günlerde medya ve takım iç içe girmiş, çıkan ufak tefek problemler de anında çözülüp ahenklilik devam ettirilmişti. Spor ekiplerinin sadece bünyelerindeki birimlerle seyahat etmesini hep uygun bulurum. Bu anlayış sezon başı uygulanıyor iken özellikle malî kongre öncesi ince hesaplar nedeniyle rafa kaldırıldı. Medya mensupları hariç ipini koparan, uçağın içinde ve otelde yerini kaptı. Seyahatlerdeki ve tribün manzaralarının fotoğraflarını gören kulüp mensuplarının birliktelik konusunda ön planda bu kişileri gördüğünde onlardan iştirak etmelerini beklemek kimsenin hakkı değildir. Başkanın etrafını saranlar, camiaca ticari ve sosyal açıdan durumları çok iyi bilinen isimler. Yani 'Arif'e tarif gerektirmeyecek' kişiler. Bugüne kadar başkandan ve de kulüpten hep beklenti içinde olanlar.
<p>Bir de seçilmiş genel sekreter ve yöneticilere ağza alınmayacak küfürleri edip yumruk sallayanlarla aynı uçak kabininde nasıl yan yana oturuyorlar aklım almıyor. Bu ayrıcalıklı misafirler, "Biz davetliyiz, başkanın cari hesabından ful pansiyon hatta özel masraflarımız bile karşılanıyor." diyebilecek kadar yüzsüzler. Bu durumu olayların muhatapları yöneticiler nasıl hazmediyor, manalandırmakta zorlanıyorum. 
<p>Başkan Yıldırım Demirören'in ruh çağırma seansları yapmasına gerek yok, 'çevre temizliği' yapsın yeter. Zira bu kirliliği yaratanlarla diğer gönülleri sadece Beşiktaş sevgisiyle dolu olanların bir araya gelmesi 'eşyanın tabiatına aykırı' bir durumdur. 'Temizlik imandan gelir' anlayışı çok önemlidir.
<p>Not: Fulya projesi ile ilgili bilgi isteyen dostlardan biraz sabırlı olmalarını istiyorum. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=663473), [web.archive.org (arşiv bağlantısı)](http://web.archive.org/web/20080501132857/http://www.zaman.com.tr:80/yazar.do?yazino=663473)
# Kartal liderliği sevdi...

*Atıf Keçeci 2008.03.17*

<tr><td class="metin" colspan="2" style="padding-top: 20px; padding-left: 5px; padding-right: 10px;">Şampiyonluk yarışında rakiplerinin deplasmanda kazanmaları, Trabzonspor maçını Beşiktaş açısından daha önemli bir hale getirmişti. Olası stres, çıkış için fırsat kovalayan Karadeniz ekibine avantaj sağlayabilirdi. Beşiktaş, son maçlardaki haliyle sahaya dizilmişti. Ön liberoda mücadele eden İbrahim Toraman, bu bölgeye alıştığını, futboluna kazandırdığı ivmeyle gösterdi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Oyunun başındaki baskı, 5. dakikada golü getirince futbolculara da güven geldi. Takım halinde defans yapıp ani ataklarla ileride çoğalan arkadaşlarına Toraman'ın da katılması, ekip adına inanmışlığın bir göstergesiydi. Dünün ateşleyicisi Holosko'nun Nobre'ye attırdığı golden önce Erdinç'le mücadelesi, ne kadar kuvvetli olduğunun göstergesiydi. Yırtıcılığıyla topu kazanıp akabinde verdiği pas, sambacının ayağıyla buluştuğunda havadaki martılar bile gol olacağını anlamıştı.
<p> Son senelerdeki başarısız futbolundan birkaç teknik adam değişikliğiyle kurtulmaya çalışan Trabzonspor'da, bunun kadro zafiyeti nedeniyle mümkün olamayacağı dün herkes tarafından bir kere daha görüldü. Yenik duruma düştükten sonra ileriye çıkışlarda garanti paslar yerine Yattara'dan akrobasi beklemeleri, sonuca gitmede başarılı olamamalarının ana nedeniydi.
<p> Siyah-Beyazlı takımda, Delgado'nun oyuna kötü başlaması ve de çok top kaybetmesi hem kendi hem de arkadaşlarının moralini bozar haldeydi. İleri çıkışlarda özellikle Holosko'yu düşünmemesi, dünkü yanlışlarından biriydi. 
<p> Beşiktaş takımı dün şampiyonluğa inanmış bir görüntü verdi. Defansta yardımlaşma, rakibe önde basma arzusu üst düzeydeydi. Delgado liderliğindeki orta saha elemanlarından Tello'daki durgunluğun devam etmesi, sol kanadın verimini biraz düşürdü. Oysa diğer kanatta Serdar Özkan, İbrahim Toraman'ın 48'de ikinci sarıdan kırmızı kart gördüğü ana kadar iyi işler yaptı. Dünün en başarılı hattı Nobre-Holosko ikilisiydi. Hareketlilikleri, yer değiştirerek markajdan kurtulmaları, yarı sahadan top kaparak kendilerine pozisyon bulmaları, yıldızlarını yükselten işlerdi.
<p> Dünkü futbolunu yetersiz bulduğum Delgado, 33'te kendini affettirecek şansı uzaktan kaleye attığı sert şutla bulduysa da buna kaleci Tolga izin vermedi. Arkadaşlarının azimli futbolu kendisini biraz gayrete getirdi. İlk yarının uzatma dakikalarında kazanılan 27-28 metre uzaklıktaki serbest vuruşu, kalenin çatalının tozunu alırcasına kullanınca skoru 2-0'a taşıdı, kendini de temize çıkardı.
<p> Toraman'ın oyun dışı kalışı, Bordo-Mavililere umut ışığı oldu. 65'e kadar rakip yarı sahaya yerleşip bolca pozisyona girdiler. Gol pozisyonuna girmelerine rağmen, kalesinde devleşen Rüştü'yü geçemediler. İkinci yarıda sahada Siyah-Beyazlı takımı bunaltan baskı kuran Bordo-Mavililer, kendilerini düzlüğe çıkaracak golleri bulamadı. Aydın'ın golüyle farka giden Kartal, şampiyonluk yolunda kanat çırpmaya 'devam' diyordu.
<p> Bu maça yanlış tayin oluşu, verdiği ve vermediği kararlarla belli olan Bülent Yıldırım, ligin ilk yarısında Beşiktaş'a uğrattığı zararı Barış'ı kırmızı kartla atarak telafi etmek istedi; ama bu yanlış bir tutumdu. Benzer hatalı kararı da İbrahim Toraman'a gösterdiği 1'inci sarı karttı.<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=665577), [web.archive.org (arşiv bağlantısı)](http://web.archive.org/web/20080501132902/http://www.zaman.com.tr:80/yazar.do?yazino=665577)
# Gerçekler unutulmamalı...

*Atıf Keçeci 2008.03.20*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş futbol takımının Süper Lig liderliği, basketbol takımının ULEB'de ilk 8'in içinde yer alması, Siyah-Beyazlı taraftarları oldukça mutlu ediyor. Ancak sadece sportif üstünlüğün kurumsallaşma alanında başarıyı yakalamak için yeterli olmadığını göz ardı etmemek gerekiyor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Şampiyonluklar, geriye dönüp bakıldığında fazlasıyla iftihar vesilesi olur. Büyük kulüplerimiz de bu tadı, değişik tarih dilimleri içerisinde yaşamışlardır. Günümüzde büyüklük tarifinin içerisine mal varlığı ve de tesisleşme zenginliği girmiş, bu gelecek adına da önemli bir gelişme olmuştur. Kulüplerimiz bu yolda önemli projeleri hayata geçirmek için çoğunlukla devlet katkısı almak adına mesai vermektedirler. İlk anda bunu Galatasaray ve Fenerbahçe'nin başardığını da söylemek yanlış olmaz. Beşiktaş açısından bakıldığında, Ümraniye Nevzat Demir Tesisleri ile Akatlar Spor Kompleksi de bu tanımlama içine alınabilir. Mülk edinme adına, kendi özkaynaklarına yönelen Beşiktaş'ın ileri gelenlerini yadsımak doğru olmaz. Sportif başarıların bu gelişmelere önemli katkılar sağladığı da bir gerçektir.
<p> Ülkemizde son yıllarda sportif anlamda önemli adımlar atılmaktadır. 2008 başından bu yana ise oldukça enteresan olaylara şahit olmaktayız. Dikkat çeken durum, Fenerbahçe Kulübü Başkanı Sayın Aziz Yıldırım'ın giderek spor yönetimine ağırlığını koymasıdır. Basketbol Federasyonu başkanlığı seçimlerinden bu yana istediğini yaptırmak adına önemli mesafeler almaktadır. Nitekim, bu seçimlerde Beşiktaş, Lütfü Arıboğan'ı desteklemiş; ama başarılı olamamıştı. 
<p> Son TFF seçimi Aziz Yıldırım için tam bir zafer olmuş, sadece Federasyon yönetimi değil, diğer kurullar da tercihli isimlerden oluşturulmuştur. Bu kurullarda Beşiktaş'ın talebi ne yazık ki 4. sıradan karşılanmıştır. Diğer kurullarda ise istemleri yerine getirilmemiştir.
<p> Bir diğer dikkat çekici husus, Kulüpler Birliği Vakfı'nı tanımadığını vede iştirak açısından değer vermediğini her vesileyle açıklayan Sayın Aziz Yıldırım'ın şimdi bu kurumun başkanı olmasıdır. Bundan sonraki gelişmeler daha ilginç olacaktır. Zira Yıldırım, naklen yayın ihalelerinin bundan böyle vakıf eliyle yapılmasını isteyecek ve bu yetkiyi alacaktır. Senelerdir gelir dağılımı konusunda Anadolu kulüplerinin mağduriyetinden bahsetmektedir. Yeni yapılanma ile dağılımın 18 kulüp arasında eşit uygulanması sağlanacaktır. Diğer iki büyük kulübün yıllık bazda çok büyük bir gelir kaybına neden olacaktır.
<p> Gelir açısından diğer büyüklere 5-6 kat fark atılmış olması kendilerine bir sıkıntı getirmeyecektir. Diğer büyük kulüplerin borç batağında oluşları da dezavantajlarıdır.
<p> Hedef bellidir. Rakiplerin gelirleri azaltılacak, borç ödeme bir yana giderek artan rakamlar karşısında büyük sıkıntılar yaşanacak ve de sportif başarı için gerekli olan paranın bulunması zorlaşacaktır. Başka bir tarifle, spor denince ilk akla Fenerbahçe gelecektir. Bütün bu olanlar karşısında Beşiktaş Kulübü başkanı ve 'sözde yönetimi', liderliği sanki Avrupa şampiyonluğu olmuş gibi görüyor, tribünler de avaneleriyle birlikte hoplayıp zıplamaktadır. 
<p> Gerçekler ise çok farklıdır. Düne kadar önemsiz dedikleri Del Bosque davası bile liderliğin arkasına sığınılıp unutturulmak istenmektedir. Nasıl güneş balçıkla sıvanamıyorsa, sıkıntıların üzerini de örtmek mümkün değildir.<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=666921), [web.archive.org (arşiv bağlantısı)](http://web.archive.org/web/20080501132912/http://www.zaman.com.tr:80/yazar.do?yazino=666921)
# İtirazım var...

*Atıf Keçeci 2008.03.28*

<tr><td class="metin" colspan="2" style="padding-top: 20px; padding-left: 5px; padding-right: 10px;">Başlık belki bir şarkıyı anımsatıyor; ama öyle değil. Düşüncelerimle hissiyatımı anlatıyor. Süper Lig'de ismi bağlı olduğu belediye ile anılan iki takımdan biri İstanbul temsilcisi diğeri Ankaraspor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bu klasmandaki kulüplerin en büyük gelir kaynakları yayın gelirleri. Bunun dışında günlük nakit akışını sağlayan, maç bilet bedelleri, forma vs. satışlardan gelen paralar ve de önemsiz diğer yan gelirler. Bu konuyu uzun zamandır kaleme almayı düşünürken geçtiğimiz hafta oynanan İst. Büyükşehir-Beşiktaş maçında saha kenarında yer alan dönerli reklam tabelalarında yer alan firma isimlerini görünce şimdi sırası dedim.
<p>Kiptaş, İgdaş, İspark, İDO, Hamidiye. Bu kuruluşların hepsi İstanbul Büyükşehir Belediyesi'nin çatısı altında faaliyet gösteren hizmet birimleri. Biri konut üretiyor, alıcıları sırada. Diğeri doğalgaz satıyor, kullanmaya milletin eli mahkûm. Diğeri İstanbul'un neresinde otomobil park edilebilecek sokak arasında iki karış yer varsa otopark olarak kiraya veriyor. İhtiyacı karşılamak mümkün olmadığı için çok katlı otopark yapma çalışmaları olduğunu biliyoruz. Bir düşünceleri de yeni belediye yasasına koydurdukları takdirde evinizin önüne park ettiğiniz aracınız için bile günlük 7 YTL tahsil edecekler. İDO ise tek tabanca, alternatifsiz ulaşım sağlayıcı.
<p>Dikkat edeceğiniz gibi bu firmaların reklama ihtiyaçları yok. Bu reklamlara gerek var ise diğer takımların maçlarına da verildiğinde bir denge sağlanmış ve haksız rekabetin önüne geçilmiş olunur. Eğer bunu günümüze kadar yapmamış iseniz bu ayrımcılığa birilerinin dur demesi gerekir. Belediyeler, İçişleri Bakanlığı'nın denetimi altında. Bu farklı tutum ve davranışa 'dur' demek, vatandaşların hizmet olarak karşılığını almak istediği dolaylı dolaysız vergilerin hesabını sormaları görevleri olmalı.
<p>Gelelim Beşiktaş'taki Ricardinho olayına. Siyah-Beyazlı yönetim, Ricardinho ile yollarını ayırmaya karar vermiş. Gerekçe olarak, Brezilyalı oyuncunun takım içerisinde çıkardığı problemler gösteriliyor. Oysa aynı Rico, önceki ikincilikle kapatılan sezonda yere göğe sığdırılmayan bir futbolcuydu. Mukavelesindeki bir senelik opsiyonu kullanmayarak kendisi ile el sıkışılacak. Kimdir Rico? 2002 ve 2006 dünya şampiyonalarında Brezilya takımının oyun kurucusu. Ona milli takım formasını veren hocalar, birer dünya markası Scolari ve Parreira. Transfer edildiği günlere dönüyorum. Tigana ısrarla sol kanat oyuncusu istiyor, kendisine tavsiye edilen oyuncu Ricardinho. O mevkide kariyerinde hiç oynamışlık yok. Tek görevi var orta sahada oyun kurucu. Problemin kaynağının futbolcu ile çalıştığı teknik adamın kariyer farklılıklarının olduğunu herkes biliyor da, kimse bu topa girmek istemiyor. Sonuç olarak teknik patronun uyumsuz bulduğu gerekçesi ile gönderilmek isteniyor.
<p>İşte bu noktada dirayetli başkan ve yönetime ihtiyaç duyulur. Bu kişiler, büyük takımların yıldız futbolcular topluluğu olduğunu düşünmek zorundadırlar. Yıldızlar topluluğunu idare etmek ve başarılar elde etmek oldukça güçtür. Siz Serdarları, İbrahimleri, Batuhanları idare etmekte zorlanırken, Sergen, İlhan Mansız, İbrahim Akın, Zago, Cordoba, Ronaldo'da aynı başarıyı haliyle gösteremezsiniz.
<p>Netice, büyük takımların başkan ve yönetimleri de, teknik kadroları da yukarıda sıraladığım özelliklere uyum sağlayamıyorlarsa başarılı olmaları mümkün değildir.<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=670194), [web.archive.org (arşiv bağlantısı)](http://web.archive.org/web/20080501132922/http://www.zaman.com.tr:80/yazar.do?yazino=670194)
# Kartal bilinçsizce saldırırsa kaybeder

*Atıf Keçeci 2008.03.29*

<tr><td class="metin" colspan="2" style="padding-top: 20px; padding-left: 5px; padding-right: 10px;">Derbi maçları, ülke gündemini etkilemesi açısından önemli olaylardır. Hele hakemin beğenilmeyen kararları varsa kaybeden tarafın eleştiri silahı ateşlenir.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>İlk yarıdaki maç sonrasında Siyah-Beyazlı kulüp tarafındaki hareketlilik hafızalardadır. Hakem İsmet Arzuman'ın atılan golün öncesinde faul düdüğü çalması nedeniyle iptal edilişi, Beşiktaş Başkanı Yıldırım Demirören'in gece yarısı toplantısı yapmasına sebep olmuştu. Bu defa hakem son haftaların formda ismi Yunus Yıldırım. Tesadüfe bakın ki, yardımcılar ilk devre maçında olduğu gibi aynı isimler, Mustafa Emre Eyisoy ve Alper Ulusoy.
<p> Bugüne gelirsek; her iki taraf da kazanmak için sahaya çıkacak. Zira liderlik ve nihayetindeki şampiyonluk mücadelesi, 4 takım arasında sürüyor ve devam edeceğe de benziyor. Beşiktaş'ın derbiyle birlikte kritik ikinci olayı, haftaya deplasmanda oynayacağı Sivasspor maçı. F.Bahçe'nin, G.Saray ve Trabzonspor'la deplasmanda oynayacağı maçları zorluk derecesi yüksek müsabakalar olarak değerlendirmek gerekir. O halde, Siyah-Beyazlı takımın kazanmak için tüm gücünü iki haftada ortaya koyup düzlüğe çıkması önem arz etmektedir. Sakat oyuncular, Rüştü ve Cisse oynadığında kaleye güven gelirken, ön liberoda da önemli bir eksiklik giderilmiş olur. Ancak oyun içerisinde sakatlıktan yeni çıkmış oyuncular hep risk taşır. İbrahim Toraman'ın gelişi defansı rahatlatır. Fenerbahçe'nin sol kanadı daha verimli kullanması, defansın sağında İbrahim Toraman'ın oynaması gerektiğini göstermektedir. Onun önünde Holosko ve Nobre ikili santraforu görevlendirilmelidir.
<p> Rakip sol kanadını ne kadar çok kullanıyorsa, Beşiktaş'ın da kendine göre sağ tarafı yani aynı bölgeyi daha çok tercih ettiği 27 maçlık istatistiklerde görülmektedir. Neticede Beşiktaş illa yeneceğim düşüncesiyle ailecek rakibe yüklenirse, zaafları olan defansında çok sıkıntı yaşar. Hele hele Gordon'a şans verilirse arkaya atılan toplar Kezman'a maçın kahramanı unvanını getirir. Duran top organizasyonlarındaki rakibin becerilerine tedbir, öncelikle düşünülecek ayrı bir husustur. Carlos ve Deivid'in olmayışı bir avantajdır. Bobo'nun eksikliği ise Nobre-Holosko uyumu üst düzeye çıkarsa fazlaca hissedilmez. Siyah-Beyazlı takımın bu maçtaki en büyük silahı 12'nci adam olarak görev yapan taraftarlarıdır. Beşiktaş kendisinin ne olduğunu, rakibinin neler yapabileceğini iyi analiz edip ona göre oyun stratejisini tespit ederse başarı sağlamada önemli bir adım atmış olur. Dileğimiz, sonrasında futbol ve centilmenlik adına spor olayına yakışacak konuşmalarla anılacak bir maç olmasıdır.<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=670643), [web.archive.org (arşiv bağlantısı)](http://web.archive.org/web/20080501132928/http://www.zaman.com.tr:80/yazar.do?yazino=670643)
# Kartal hasarlı

*Atıf Keçeci 2008.03.30*

<tr><td class="metin" colspan="2" style="padding-top: 20px; padding-left: 5px; padding-right: 10px;">Derbi gecesinde futbol adına gerekli bütün şartlar mevcuttu. Zemin güzel, hava şartları uygun ve tribünler son koltuğa kadar dolmuştu. İş sahada mücadele edecek 11'lerin ayak maharetlerine kalmıştı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Beşiktaş'ın takım tertibi ve taktik anlayışı, beklenen isimler ve oyun şekliyle düzenlenmişti. Fenerbahçe'nin kanatları iyi kullanmasına tedbir olarak, defansif yönü güçlü İbrahim Toroman sağ stoper olarak görevlendirilmişti. Defans boluğu dörtlü olmasına rağmen Toraman, Uğur Boral'a yakın oynamak adına biraz daha ileriye çıkıyordu.
<p> Tek önlibero Cisse'nin yanına orta sahanın sağında oynayan Serdar Özkan rakibin göbekten gelişen ataklarında yardıma geliyordu. Düşünülen üç aşağı beş yukarı gerçekleşir gibi gözükürken, Sarı-Lacivertliler bu defa sağdan Gökhan Gönül ve de beklenenin üstünde bir performans sergileyen Colin Kazım'la Üzülmez ve Tello'nun kontrolündeki bölgeyi yol geçen hanına çevirdiler. 
<p> Baskılı oyun, Fenerbahçe'ye 11'de golü getirdi. Sağdan ön direkte bekleyen Alex'e atılan yumuşak pası defans seyredince sambacı, takımını öne geçiren vuruşu yapmakta zorlanmadı. Golden sonra Siyah-Beyazlı takım toparlanır gibi olduysa da önemli pozisyon oluşturmada ciddi kombinasyonlar uygulayamadı. Beşiktaş'ta eksiklik, atağa çıkışlarda garanti paslar yerine uzun vuruşların tercih edilmesiydi. Tello ve Serdar'ın defans güvenliğini tehlikeye atmama adına ortaya yanaşarak oynamaları, rakibin işine geldi. Kanarya, topu bu bölgelere çekerek atak başlattı. Delgado ve Serdar Özkan ilk yarıda takımlarını ileride çoğaltma adına olum işlere imza atmayınca pozisyon kısırlığı kaçınılmaz oldu.
<p> İkinci yarı başlarken İbrahim Üzülmez yerini Ali Tandoğan'a bırakırken defans dizilişi de değişikliğe uğradı. Baki sol stopere geçmiş, Toroman orta sahanın göbeğinde Gökhan'la eşleşmişti. Burada risk, Baki'nin ne yapacağı ile endeksliydi.
<p> 60'da gelen beraberlik şansı, Holosko'nun direk dibine kadar getirip Nobre'ye uzattığı topa bu oyuncunun kötü vuruşuyla eriyip gitti. Sonrasında rakibin skoru koruma adına karşı kaleyi az düşünmesi oyuna hakimiyeti getirdi. Kronometreler 74'ü gösterirken sahada tecrübe konuşuyor, Rüştü hakim olduğu topu süratle Ali Tandoğan'a aktarıyor, ondan da Serdar'a giden pas bu oyuncunun şık vuruşuyla beraberlik golü olarak Volkan'ın koruduğu filelere gidiyordu ve tribünlerdeki coşku artıyordu. Takımının bu dakikalarda ortaya koyduğu mücadele galibiyeti getirebilirdi. Ne yapacağı merak edilen Baki de coşmuştu. Bir yandan defans görevini yaparken sürekli atağı düşünüyor ve kazandığı toplarlarla direkt olarak karşı alana geçiyordu.
<p> Futbolun geçerli kuralları vardı. Hata yapmamak bunların en önemlisiydi. 80'de sakatlanan Uğur'un yerine giren Semih'in Alex'le paslaşmasında araya bir tek Siyah-Beyazlı futbolcu giremeyince, tecrübeli ayak Rüştü'nün solundan kale direğinin içine vurdurarak takımını 2-1 öne geçirdi. Bu gol maçın da skoru olunca Beşiktaş şampiyonluk yarışında çok önemli 3 puanı kendi sahasında çimlere gömdü. Şimdi rakiplerin puanlar kaybetmesi için beklemeye geçti. Hakem Yunus Yıldırım neticeye tesir edecek önemli bir hata yapmadı gibi gözükse de takımının galibiyet golünden sonraki dakikalarda Beşiktaş atağın da Colin Kazım'ın tribünden 'elle oynadı' gibi görülen pozisyonu doğru ise başı biraz ağrır gibime geliyor.<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=670900), [web.archive.org (arşiv bağlantısı)](http://web.archive.org/web/20080501132932/http://www.zaman.com.tr:80/yazar.do?yazino=670900)
# Demek ki kabahatli benmişim!

*Atıf Keçeci 2008.04.03*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş Kulübü'nde yapılan yanlışlıklar sonucu gelinen durum, kusurun kim ve kimlerde olduğunun sorgulanmasını gündeme getirdi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Geçtiğimiz haftalarda alınan son dakika puanları ile yanlışların üzeri sis perdesi gibi kapattırıldı. Gerçeklerin bir gün açığa çıkacağı unutuldu. İdari ve mali işlerdeki hatalı davranışları dile getiren bu satırların yazarı, sudan nedenlerle son kongrede konuşma yapmaması adına 3 ay uzaklaştırmaya tabi tutuldu. Bu konuda disiplin kuruluna şikâyet ettirdikleri kişi ve onu yönlendirenler, yıllardır kulübün sırtından geçinen eski amigolar. Şeref Stadı'nın havuzundan elde edilen rantlar, günümüzde Akadlar spor kompleksi içerisindeki halı sahaların sözde kiralanmasına kadar uzandı. Ancak Beşiktaş kongre üyeleri arasında gerçekleri görüp ortaya cesaretle çıkanlar, önce ibrasızlık, sonrasında hukuksal platformda kötü gidişin sorumluları hakkında işlem başlattı.
<p>Şikâyet konularının ağırlığını Fulya Projesi oluşturuyor. Bu üyeler, ihale safhasından günümüze kadar geçen dönemde kulübün zarara uğratıldığını düşünüyor. İkinci teklif veren firma olan Koray İnşaat yetkilileri, kendilerine sunulan şartname ile ihale sözleşmesinin aykırılıklar taşıdığını o tarihte belirtmişlerdi. Söyledikleri "Kat karşılığı değil yapımcı firmanın temin edeceği kredi ile işi kulüp adına yapması" istenilmişti. İmalatlar başladı ve günümüze gelindi. Bundan sonrasında neler olup biteceği açılan dava sonunda belirlenecek.
<p>Şikâyetlerinin ağırlıklı kısmında yapılan hatalı transferler nedeniyle kulübün büyük zarara uğratılması var. Burada başkan ve yönetimi T.Ticaret Yasası'nda tarif edilen "basiretli tüccar" anlamında hareket etmeyerek "emniyeti suistimalle" suçlamaktadırlar. Bu konuda öne sürdükleri nedenleri yanlış ve ederinden fazla bedel ödenerek yapılan transferlerle kulübü aşırı ödeme yapmaya sevk ederek borcun artmasına neden olunması. Yıldırım Demirören dönemleri olan 2004-2008 transfer aylarında bonservis bedeli ödenmiş ve sadece futbolcuya yapılan ödemelerle alınan birçok oyuncunun sonrasında hiçbir gelir karşılığı olmaksızın gönderilmeleri.
<p>Dava konusu edilen hususlar oldukça geniş bir yelpaze oluşturmuş. Bekleyip yargı kararını göreceğiz. Demek ki; bir Atıf Keçeci'yi susturmak artık yetmiyor. Mideleri ile değil, kulüpten nasıl rant sağlayacaklarına kafa yoranlar değil, sadece tertemiz duygularla Beşiktaş sevgisi taşıyanların ortaya çıkması ile yeni bir dönem başlatılmıştır. Bu hareket şimdiden oldukça taraf bulmuş ve giderek çoğalan bir topluluk haline geleceği açıkça görülmektedir. Günümüzde gelişen olaylar bu arkadaşların haklılıklarını teker teker ortaya koymaktadır. Kongrede bizzat başkanın ifade ettiği, "Del Bosque'ye bir ödeme yapmayacağız." sözleri havada kalmış ve Demirören bir daha inanılırlığını tüm spor camiası önünde yitirmiştir.
<p>Zamanında 2,4 milyon Euro'yu ödemeyip kulübe 7,9 milyon Euro'luk bir yük getirenler önce vicdanlarına hesap vermek zorundadır. Bu ödeme Futbol AŞ bilânçosunu altüst etmiştir. İlk üç aylık bilanço dönemi sonu olan 28 Şubat'ı takip eden 4. hafta sonunda İMKB'ye gönderilecek bilançolar da nasıl bir aktif-pasif ve de öz sermaye rakamları ile karşılaşacağız? Tahmin ediyorum ama açıklamama tebliğler imkân vermiyor.
<p>Gün o kadar sıkıntılı ki basketbol kız ve erkek takımı paralarını alamadıkları için idmana çıkmıyor. Bu ayıp dahi şu anda koltuk işgal eden Başkan Demirören ve yöneticilerinin yüzünü kızartmıyor. Biz daha ne anlatıyoruz ki? Şimdi kendilerini beni Disiplin Kurulu'na verdikleri için kutluyorum zira kabahatli demek ki benmişim!. Artık koltuklarında oturup etraflarına da kongre esnafını alarak ilk iş olarak sırıtaraktan cümbür cemaat "Sivas ellerinde sazım çalınır" türküsünü icra edebilirler.<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=672772), [web.archive.org (arşiv bağlantısı)](http://web.archive.org/web/20080610010554/http://www.zaman.com.tr:80/yazar.do?yazino=672772)
# Neye yarar ki?..

*Atıf Keçeci 2008.04.07*

<tr><td class="metin" colspan="2" style="padding-top: 20px; padding-left: 5px; padding-right: 10px;">Seyahat programlarımızı genelde önceden yaparız. Bu maç için de uçağımız pazar sabahıydı. Dolayısıyla Fenerbahçe-Kayserispor karşılaşmasını rahat bir ortamda izleme şansım oldu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Ancak cumartesi gecesi gördüklerim inanılacak cinsten değildi. Aziz Yıldırım imzalı, "Fenerbahçe şampiyon yapılmalı" senaryosu sahneye konulmuştu. Bu bir emek ve hak gaspından başka bir şey değildi. İçim sızladı. Bir an Sivas seyahatinden vazgeçmek istedim. Zira iş iyice su üzerine çıkmış, şampiyon tayin edilmişti. 
<p> Verilen emeklerden vazgeçtim. Yapılan seyahat masraflarına yazıktı. Hasan Doğan federasyonunun kuruluşunda aktif rol alan, Kayserispor, Beşiktaş ve Sivasspor başkanları da olup bitenler karşısında herhalde bu işin piyonu olduklarını anlamışlardır. Bunları yazmamın nedeni bundan böyle oynanacak maçların laf-ı güzaftan başka bir anlam taşımadığındandır. 
<p> Hakan Sivriservi'nin B. Belediye-Beşiktaş ve F.Bahçe-Kayserispor maçlarını seyreden şampiyonluk mücadelesindeki oyuncuların kendi maçlara konsantrasyonlarını sağlamak elbette zordu. Trajikomik oyuna başkaldıran ve bunu bir deklarasyonla cumartesi gecesi 23.00'te resmi sitesinden ilan eden Galatasaray'a, Beşiktaş cephesi ancak 02.00'de 'lütfen' anlamında destek veren bir açıklama yaptı. Bu duygu yüküyle başlayan maça dönelim. 
<p> Geçen hafta deplasmanda Kasımpaşa'yı 4 golle geçen ev sahibi, oyuna iyi başlamadı. Bu, "Ben artık oldum." veya "Bizi nasıl olsa şampiyon yapmazlar." düşüncesinin ortaya koyduğu bir durum muydu, çözemedim. 'Beşiktaş cephesinde kadro eksikliği maça yansır mıydı?' sorusu çok konuşulmuştu. Ancak en önemli kayıp olarak görülen Delgado'nun görevini üstlenen Tello, işini iyi yapıyordu. 10. dakikada Aydın'ın ortasına arka direkte kafasını buluşturan Holosko'nun golü Beşiktaş'a önemli bir avantaj sağlamıştı. Sahada daha çok top yapan taraf olan Siyah-Beyazlılarda, sol çizgide oynamasına rağmen defansa da yardımdan geri kalmayarak puanlarını giderek artıran Aydın, Nobre ile iyi bir uyum sergiliyordu. Sivasspor'un doldur boşaltla sonuca gitmek istemesi Musa Aydın, Cvetkov ve Mehmet Yıldız'ın etkisiz oyunlarıyla zaten sonuca ulaşamazdı. Ve ulaşmadı da. 
<p> Böyle bir atak sonrası Rüştü'nün topu yine çabuk oyuna sokması, Nobre'ye ulaşan degajının Sambacı tarafından defansın arkasına bırakılışıyla oraya sarkan Holosko kendisinin ve takımının ikinci golünü ağlara bırakmakta zorlanmadı. Siyah-Beyazlı takım rahatlayıp oyunu rölantiye aldı. Sivasspor bundan istifade ederek top yapmaya başlasa da son hareketlerde bir verimlilik oluşturamadı. 
<p> Oyuncu değişiklikleri ve İbrahim Kaş'ın ikinci sarıdan kırmızı görmesiyle iyice temposu düşen maçın son bölümlerinde Mehmet Yıldız'ın son dakika golünden başka bir hareketlilik yaşanmadı. Artık formaliteden farksız zirveye oynayan iki takım arasındaki maç, ancak üçüncüyü belirlemeye yarayan bir skorla sona erdi. Galip gelmesine rağmen Beşiktaş, yine göze hoş gelecek bir oyun sergileyemedi. Yıldızlaşan bir futbolcu ismi söyleyemiyoruz. İki gol atmasına rağmen Holosko, sadece gollerde vardı. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=674405), [web.archive.org (arşiv bağlantısı)](http://web.archive.org/web/20080610070333/http://www.zaman.com.tr:80/yazar.do?yazino=674405)
# Yetti artık...

*Atıf Keçeci 2008.04.10*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş, şampiyonluk için dikenli yollarda hedefine yürürken, camiasından çektiğini kimseden çekmiyor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>İlk yarıda başlayan saha olayları ve kötü tezahüratın getirdiği cezalar, her geçen gün maalesef katlanıyor. PFDK (Profesyonel Futbol Disiplin Kurulu), Ceza Talimatı'nın 30. ve 31. maddeleri hükümleri çerçevesinde Siyah-Beyazlı kulübe ağır bir ceza verdi. Bu noktada sorumlular, PFDK'yı eleştirmekten ziyade bahsi geçen olayların yaşanıp yaşanmadığını sorgulamalıdır.
<p>Durum hepimizce sabittir, her şey ortadadır. Beşiktaş tribünlerindeki sayıları az olsa da bir kısım, takımını desteklemek yerine kendisini tatmin için stada geliyor. Maalesef bunlar kulübe fayda yerine zarar vermektedir. Ulusoy federasyonu yanlıştı, ancak Hasan Doğan yönetimine de küfürler devam ediyor. Bunun sonucu olarak da cezalar veriliyor. Demek ki kusurlu olan taraf günün federasyonları değil.
<p>Disiplin Talimatı'nın son paragrafı kısaca, "Kişi ve kuruluşlar bahse konu olayların oluşmaması için gayret gösterir ve 3. şahısların kötü niyetini ortaya koyacak çalışma yaptıklarını ispat ederlerse ceza uygulanmaz." demektedir. Konumuzun Beşiktaş olması dolayısıyla bu konuda başkan ve yönetimin neler yaptığını irdelememiz gerekiyor. Saha kapatma olaylarından en büyük zararı görenlerin, sezon başı büyük paralar ödeyerek satın aldıkları kombine bilet bedellerindeki kayıplarının nasıl telafi edileceği üzerine çalışma yapılmış mıdır? Bu kişiler önceden kulübe para yatırmakla hata mı etmişlerdir? Bazıları, konuyu hukuksal boyuta taşırlarsa haklı çıkmazlar mı?
<p>Sayın Süleyman Seba döneminde bu çoklukta olmasa da bir dönem benzer olaylar yaşandığında kendisiyle birlikte yönetim kurulu üyeleri kapalı tribünün orta kısmına gidip maçları oradan seyretmişler ve sonuç almışlardı. Şimdi ise kapalıdan geldiğini söyleyen; ancak kimsenin tribünde görmediği Yıldırım Demirören bu uygulamayı hiç aklına getirmemiştir. Belki gittiğinde ters tepkiyle karşılaşacağı düşüncesi caydırıcı olmuştur; ama bunu mutlaka denemesi gerekirdi.
<p>Yapılacak ilk iş 68 kamera ile gözlendiği söylenen tribünlerde olay çıkaranların tespit edilmesi. Haklarında 'zarar ziyan davası' açılması halinde mutlak cezalandırılacak bu kişiler, en azından geridekilere örnek teşkil edip caydırıcılık konusunda fayda temin eder. Bunu yapabilmek dirayet ister, özgüven gerekir. Taraftara sıcak görünmek için taviz üstüne taviz veren anlayışın böyle bir girişime teşebbüsü bile düşünülemez.
<p>Beşiktaş yönetimi sadece transfer, Fulya projesi vs. ile değil, bu tarz olayların önüne geçememek suretiyle özellikle manevi ve mali açıdan asırlık kulübe zarar vermektedir. Alınan cezalardan dolayı bugün Futbol Disiplin Talimatı'nın 4. fıkrasına gelinmiştir. Sonraki olaylarda aynı fiillerden ceza kuruluna gidildiğinde puan silme tehlikesi ile karşı karşıya kalınacaktır.
<p>Bunun sorumlusu başkan ve yönetimden başkası değildir. Onun için popülizm bırakılmalı, sorumlulara karşı ceza ve tazminat davası olmak üzere ivedilikle çalışmaya başlanılmalıdır. Zira yarın bugündür... <br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=675618), [web.archive.org (arşiv bağlantısı)](http://web.archive.org/web/20080609235847/http://www.zaman.com.tr:80/yazar.do?yazino=675618)
# Kartal sessizliğin içinde kayboldu!

*Atıf Keçeci 2008.04.12*

<tr><td class="metin" colspan="2" style="padding-top: 20px; padding-left: 5px; padding-right: 10px;">'Çıkmamış candan umut kesilmez'i bile aklına getiremeyen bir Beşiktaş vardı ilk yarıda sahada.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Oyuncu eksikliği, adı büyük olarak anılan kulüplerin onbirlerini etkilememeliydi. Normal şartlarda kadrodaki bütün isimler, görev verildiğinde yerine oynadıkları arkadaşlarını aratmaz, hatta gelen şansı iyi değerlendirir. Bu anlayışla dünkü sessiz gece oyununda yer alan futbolcularda bu gayreti göremedik. 
<p>Bu konuda en şanslı isim olan Mehmet Yozgatlı'nın, seyirci baskısından uzak olmanın da getirisiyle gerçek futbolunu ortaya koyması bekleniyordu. Ancak kulvarını Ali Tandoğan ile birlikte hiç de verimli kullanamadı. Gerçi oyun kurucu olarak orta sahanın ortasında mücadele eden Serdar Özkan'ın topa olan ebedi aşkı takımının hücum gücünü oldukça düşürdü.
<p>Bu verimsizlik, sol çizgideki Aydın'ı da haliyle etkiledi. Defanstan olumlu topların çıkmaması ve geri pasların çokluğu futbolsuzluğun başka nedenleriydi. 36 puanın risk taşıdığının bilincindeki G.Birliği Oftaş, daha gayretli ve maça asılan taraftı. Daha iyi organize oldular. Siyah-Beyazlı takıma ilk yarıda, Holosko'nun çaprazdan vurduğu sert topun direği sıyırarak dışarı çıkmasından başka gol şansı vermediler.
<p>İkinci 45 dakikada rakip alana İbrahim Toraman'ı da çıkararak hücumda çoğalmayı düşünmek olumlu bir taktik anlayıştan uzaktı. Nobre ve Holosko'nun, havadan kendilerine gönderilen topları kontrol etmek yerine kafayla arkaya sektirmeleri, hiç de futbolun içinde olan bir uygulama değildi. Bundan ötürü de kendilerine destek verecek arkadaşlarına pas servisi yapamadılar.
<p>Beşiktaş, 56. dakikada karanlığa büründü. Oftaş atağında Kadir, Ali Tandoğan'ın ikramında defansın içinden yaptığı vuruşla takımını öne geçirdi. Yenik duruma düşünce Ertuğrul Sağlam, Mehmet Yozgatlı-Delgado değişikliğini yaptı. Organize olamamayı Arjantinli ile aşmayı düşünen Sağlam, futbolcusunun sakatlıktan yeni çıkmış olmasının tedirginliğini yaşayacağını hesap edememişti. Nitekim Delgado da rakibin arkasına saklandı, kendini boş göstermemeye gayret etti.
<p>Kötü futbol, ancak golle aşılabilirdi. Hâlâ geçen hafta attığı iki golün rahatlığı içindeki Holosko'ya hocası fazla dayanamadı. Forvette umut olarak bu kez Batuhan vardı. 18 yaşındaki bir gence takımı kurtarma görevi verirken, bu stresi yüklemek kadar doğru muydu? Nitekim hiçbir şey değişmedi ve G.Birliği Oftaş hak ettiği galibiyetle sahadan ayrıldı. Hakem Abitoğlu'nun Beşiktaş adına çalmadığı iki penaltının arkasına sığınılmamalı. Zira Beşiktaş hiçbir varlık göstermedi. Karşılaşmanın sonunda, sezona büyük umutlarla giren Beşiktaş'a yine üzüntü ve hüsran kalmıştı.<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=676228), [web.archive.org (arşiv bağlantısı)](http://web.archive.org/web/20080612094810/http://www.zaman.com.tr:80/yazar.do?yazino=676228)
# Sevgi ve ıstırap...

*Atıf Keçeci 2008.04.15*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'ı sezon hazırlıklarından bu yana takip ediyorum. İlk 4-5 maçtan sonra ileriye dönük izlenimlerimizi dile getirdik. Bunları yazıp söylediğimizde bu defa bizleri eleştirenler oldu. "Beşiktaşlıymışız, bu şekilde davranamazmışız".</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Kim bunları yazıp söyleyenler. Kulüpten ve de başkandan nemalanmak için sıraya girenler. Her deplasman maçına misafir! olarak gelen değişmez konukları fotoğraflayıp arşivliyorum. Kısmet olursa bir sergi açıp ilan edeceğim. 
<p> Ligin ilk yarısında bazı maçlardan sonra Başkan Demirören ve yöneticilerinin haksızlığa uğradıkları gerekçesiyle yaptıkları ve istekleri henüz hafızalardan silinmedi.
<p> 4 yıllık başkanın ağzından çıkan ve birbirini devamlı tekzip eder mahiyetteki sözler, taraftar sitelerinde dolaşıp duruyor. Başarının temelindeki istikrar şartı oluşmadığından Beşiktaş'ın içerisinde bulunduğu durumu yadırgamamak gerekir.
<p> Son haftalardaki hakem hataları ve temsilci raporları, Beşiktaş'a ıstırap yaşatırken şampiyonluk yolundaki rakiplere sevgiyle yaklaşıldığını görüyorum. Bu kulüplerin maçlarında yapılan hakem hataları haksız puanlar kazanmalarına sebep olurken Siyah-Beyazlı takım bu hatalardan önemli puanlar kaybetmiştir. Futbol açısından belki güzellikler taşımayan oyunlar sergilenmiş olsa da masa başı atraksiyonlar kendilerini devre dışı bırakmaya yetmiş durumda.
<p> Beşiktaş'a kötü tezahürat ve saha olayları sebebiyle disiplin talimatının 30. ve 31. maddeleri çerçevesinde bir saha kapatma ve bir de seyircisiz oynama cezası verilmiştir. Dönüp daha önce oynanan Fenerbahçe-Kayserispor maçına bir bakalım. O gün tribünlerden Kayserispor aleyhine yapılan 'kötü tezahürat' kapsamındaki haykırışlar, önce es geçilmiş, sonrasında ise temsilcilerden bu hususta ek rapor istenmiştir. Bu raporda durum detaylandırılmış ve Federasyon'a ulaştırılmıştır. Sonucu merakla bekliyorum... 
<p> Bu maç sonrasında Galatasaray'ın peşine takılıp kendi fikri yokmuş gibi bu kulübün yayınladığı deklarasyona bir cümle ilave ederek resmi siteden açıklamak, içerisinde bulunan zihniyetin önemli göstergesidir. Sonrasında Gençlerbirliği maçında Galatasaray aleyhine çalınmayan penaltı görmezlikten gelinmiştir.
<p> Dikkatimi çeken bir başka hususu da aktarmak istiyorum. Siyah-Beyazlı bazı yöneticiler sıklıkla eleştirildiklerinde Beşiktaş sevgisinden dem vurmayı adet haline getirdiler. Bu durum insanları bu aşkın kaynağının sebeplerini araştırmaya zorlamaktadır. Hiçbir sevginin karşılıksız olmadığı, tedirginliğimizin başlıca sebebidir. Acaba insanlar sadece Beşiktaş sevgisiyle mi koltuğa bağlanmaktadır?
<p> Bütün bunlar gözler önünde sergileniyor. Gerçek Beşiktaş sevenlerinin aşkı ıstıraba dönüşmüş yönetimin haberi yok. Allah Beşiktaşlılara sabırlar ihsan eylesin, ne yapayım elimden ancak bu geliyor. <br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=677247), [web.archive.org (arşiv bağlantısı)](http://web.archive.org/web/20080509113852/http://www.zaman.com.tr:80/yazar.do?yazino=677247)
# İbrahim Kaş olayının düşündürdükleri...

*Atıf Keçeci 2008.04.19*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'ta, geride kalan 4 sezonun başarısızlığından ders alınacak birçok husus varken, başlanılan yeni dönem çalışmaları hiç de umut verici görünmüyor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Öncelikle bu başarısız dönem yetkililerini işe karıştırmak gerekir. Diatta'da, Higuain'de yaşananlar sonrasında Gordon'un transferi ve diğerleri beni bu düşünceye yönlendirmiştir.
<p>Transfer çalışmalarına erken başlamanın faydaları mutlaka vardır. Önemli olan, isim ve yöntemi belirleyebilmektir. Ama Mario Berk isimli, futbol konusunda hiçbir tecrübesi bulunmayan ve yönetimin son iki yedek üyesinden biri olan kişiyi işlerin uzağında tutmak gerekir. Bazı medya kuruluşlarına haber sızdırmakla itham edilen bu şahısla ilgili geçen sezonda da bazı söylentiler vardı. Menajer Sinan Engin'in yollara düşüp futbolcu izlediğini okuyoruz. Aynı Sinan Engin, Aralık 2007'de "İki transfer yapalım, şampiyon olmazsak ceketimizi alıp giderim." dememiş miydi? Yaptıkları iki transfer Holosko ve Gordon'un durumları da ortada. Biri saman alevi gibi, diğerinin ise yokluğu varlığından daha fayda sağlar durumda. Şimdilerde gönderilmek istenildiğini duyuyoruz. 
<p>Defanstaki sıkıntı giderilmek istenirken, yuvadan yetişmiş İbrahim Kaş'ın Getafe'ye transferi haberi çok düşündürücüdür. Benzer durumdaki Gökhan Zan'la da bu saate kadar bir görüşme yapılmaması gözden çıkarıldığının işareti anlamındadır. Bu oyuncuların yerinde oynayan Gordon tercihi yarınlara endişe taşımaktadır. 2 milyon Euro gibi ederinin çok üzerinde bir transfer bedeliyle alınan bu futbolcuya ödenen para ile İbrahim Kaş'ın değerini karşılaştırdığımızda yapılan yanlışların boyutu rahatlıkla görülebilmektedir.
<p>Yıldız takımındaki Muhammed ve Kubilay konusunda da geç kalınmaktadır. Bu yetenekler, talimatlar izin verdiği içindir ki profesyonel yapılmalı ve yarınki maddi kayıplar önlenmelidir. 'Beşiktaş yanlış yönetiliyor' diye giderek artan camianın sesini duymak bu konulara daha duyarlı yaklaşmak önemlidir. Ancak 4 sezonluk başarısızlıktan hâlâ ders alınılmamış olması endişe teşkil etmektedir.
<p>Transfer komitesi kurulacağı yönünde çıkan haberlerin, Sinan Engin'in, Evliya Çelebi gibi çıktığı seyahatler ile laftan öteye bir şey olmadığını anlıyoruz. Bilemeyiz, belki de bazı kesimlerin 'komite' oluşumundan serbestliği önlemesi açısından sıkıntıları vardır. 300 bin Euro'luk Gordon transferinin 2 milyon Euro'ya gerçekleşmesi ister istemez kafaları karıştırmaktadır. Bu konulardan teknik kadronun ne kadar haberdar olduğunu bilemiyorum. Ertuğrul Sağlam'ın tespit ettiği oyuncular mı izlenmekte yoksa menajer tavsiyeleri mi değerlendirilmektedir? Tek bildiğim, kadroya dahil edilmesi düşünülen isimlerin şimdiye kadar çoktan analiz edilmiş olması gerektiğidir.
<p>Bu yaşananlar deveye sorulan 'neden boynun eğri?' sorusuna verdiği 'nerem doğru ki' cevabıyla eşanlam taşımaktadır. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=678714), [web.archive.org (arşiv bağlantısı)](http://web.archive.org/web/20080509113902/http://www.zaman.com.tr:80/yazar.do?yazino=678714)
# UEFA umuduyla

*Atıf Keçeci 2008.04.21*

<tr><td class="metin" colspan="2" style="padding-top: 20px; padding-left: 5px; padding-right: 10px;">Çaykur Rize deplasmanında maç öncesi Beşiktaş açısından iki sıkıntı birden vardı. Birincisi; 2004'ten beri konuşulan Rizespor-Beşiktaş maçı ve sonucunu çeşitli nedenlere bağlayanların sık sık bu olayı gündeme getirmeleri.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Diğeri ise Siyah-Beyazlı takımın bu maçtan puansız ayrılması halinde UEFA şansını büyük ölçüde kaybedeceği gerçeği. Misafir takımın bu sıkıntılarına karşın Rizespor'un kümede kalma savaşında puanlara olan ihtiyacı ve de aslardan yoksun kadrosuyla mücadele etme handikapı müsabakayı zorluk derecesi yüksek bir duruma getirmişti. Ertuğrul Sağlam, ilk onbirde Gökhan ve Delgado'ya forma vermeyerek rakibe iyilik yapmıştı. Dörtlü defansın önünde Cisse-Tello ikilisi ofansif ve defansif anlamda oyunu kontrolle görevlendirilmişlerdi. Ancak oyunun başında topla daha çok buluşup rakip kaleyi düşünen ev sahibinin futbolcularıydı. Eksik olmalarına rağmen kazanma azimleri sebebiyle attıkları her adımı fuleler haline dönüştürüyorlardı. 
<p> 15'te korner atışını kullanan Leandro'nun, arka direğin de arkasına koşu yaptığını gördüğü Mustafa Çiçek'in kafasıyla buluşturduğu topu Rüştü filelerden çıkarmak zorunda kaldı. Geriye düşüş, Siyah-Beyazlı oyuncuların az da olsa aklını başına getirdi. İşin şaka götürür tarafı yoktu. Serdar Özkan'ın gayreti oyunu dengeledi. Pozisyonlar vardı. Ama gol ancak devrenin bitişine yakın geldi. Tello'nun altıpas köşesine giden İbrahim Kaş'a attığı uzun topu Beşiktaş'ta son günlerini yaşayan genç oyuncu için kaleye bırakmak zor olmadı. Goldeki kombinasyon Siyah-Beyazlı takımda son zamanlarda görülemeyen güzellikteydi. Şahsi gayretlerle oyun bir yere kadar forse edilebilirdi. Başarının üçüncülük olarak algılandığı günleri yaşayan koca dev Beşiktaş, bu oyunla kendisinden parasal anlamda çok küçük ama yüreğiyle oynayan Rizespor karşısında ilk yarıda beraberliğe razı oluyordu. Cisse'nin durgunluğu ve oyuna uyum sağlayamayışı, Holosko'nun sanki lig bitmiş havasındaki hali, geleceğe yön verenlerin mutlaka dikkatini çekmiştir! Bu maçlar önümüzdeki sezonun programını yapmada da yardımcı bir özellik taşımalıdır. Bu oyun anlayışı haliyle rakibe şans veriyordu. Yeşil-Mavili futbolcuların gayretleri semeresini veremedi. Ataktayken verdikleri kontra, 77'de Holosko-Delgado verkaçından gol yemelerine neden oldu. Arjantinli futbolcunun büyük bir hırsla vurduğu top ve gol kendisine moral oldu. Bu sonuç 2004 hesabının da kapanması anlamındaydı. Artık Bursaspor-Beşiktaş anlaşmazlığı da son bulmalı ve iki güzide şehrin takımının taraftarları spordaki barış ve kardeşliğin bir anlam kazanabilmesi için geçmişin üzerine sünger çekmeleri arzulanan bir husustur. <br/></p></p></td></tr>

Kaynak: [zaman.com.tr](http://zaman.com.tr/yazar.do?yazino=679472), [web.archive.org (arşiv bağlantısı)](http://web.archive.org/web/20080620203715/http://www.zaman.com.tr:80/yazar.do?yazino=679472)
# Harcına sevgi koyulmalı

*Atıf Keçeci 2008.04.25*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'ın 2004'ten günümüze kadar gelen başarısızlığının ve sıkıntılarının yeni stat projesiyle giderilmek istendiğini izliyorum. Kulüp Başkanı Yıldırım Demirören bu konuda yoğun bir çalışma içerisine girmiş durumda. Geçtiğimiz günlerde kendisine yakın bazı televizyon ve gazete spor şefleriyle Paper Moon'da yediği yemeğin ana konusunu da bu proje oluşturuyor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Nitekim, yemeğe katılan bir şefin gazetesinde bu konu geniş yer aldı. Yayıncı kuruluşun programında, formatta olmamasına rağmen resimlerle geniş bilgilendirmeler yapıldı. Hatta yapılacak loca sayısı bile deklare edildi. Medyaya yansıyan görüntülere baktığımızda İnönü Stadı'nın övünülecek bir tesis olacağı aşikar. Başkan Demirören'in bu projenin arkasına saklanması sıkıntılardan kurtulmasını sağlayamaz. Maalesef taraftar ve camia bu konulara karşı çok duyarlı değil. Onların görmek istediği, takımın şampiyonluğu. Bu çok doğru bir yaklaşım değil ama gerçeğin ta kendisi. Oysa şampiyonlukların geçici tesislerin kalıcılığı bilincine kavuşmak gerekir. Onun içindir ki proje ile birlikte şampiyonluğa oynayacak bir takım kurmak şart. Stat projesinin yapımıyla ilgili duyduklarımıza göre yap-işlet-devret modeli ile realize edilecek. Bu konuda yönetim herhalde kamuyu geniş şekilde bilgilendirecektir. 
<p>Proje doğru bir iştir; ancak 4 senedir seyirci sayısının ortalama 14 bin civarında oluşu ıskalanmamalıdır. Bu demektir ki, öyle isimlerle bir futbol takımı kadrosu yapacaksınız, kafadan sezon başı 42 bin koltuğun 30 binini satacaksınız. Böyle bir yatırım yapmışsınız ama gidip Gordon'u veya benzerlerini transfer etmişsiniz. Bu vizyon değişikliğini sağlayacak yöneticilere ihtiyaç var. Mevcut yönetimle olumlu işlerin yapılamayacağını son 4 yıllık Demirören icraatlarına baktığımızda rahatlıkla görmekteyiz. Yap-işlet-devret süresinin 5 yıl olacağı söyleniyor. Bu doğru ise nasıl bir fizibilite değerlendirmesi olduğunu çok merak ediyorum. Bu konunun Fulya Projesi'nin ihale safhasındakine benzer, camianın sessiz ve ilgisiz kalmayacağı duyumlarım inşallah düşünce safhasında kalmaz. Günümüzdeki Fulya Projesi'yle ilgili duyarlılık gösteren Beşiktaş'lıların İnönü yapılaşmasında çok dikkatli hareket etme konusundaki kararlılıklarını duyuyorum. Bir çeşit kulüp içi oto denetim oluşturulması kimseyi rahatsız etmemeli. 
<p>Bütün bunların ışığında özellikle başkanın bazı radikal kararlar alması gerekir. Günümüzde, mutsuz bir Beşiktaş camiası var. Başkanın camia denince etrafındaki menfaat grupları aklına gelmemeli. Kapıdan kovsan bacadan giren gedikli deplasman misafirlerinin yaranmak uğruna yalan yanlış akıllar vermesine artık kulak asmamalı. Kaybedilen kanın telafisi bunlardan sağlanamaz. Zira bunların işi sadece Beşiktaş'ın kanını emmek. 
<p>Beşiktaş başkanından yapması beklenen hususlar var. Bundan böyle yapılacak işlerin harcının ana maddesi sevgi ve saygı olmalı. "Dost acı ama doğru söyler" deyimi hatırdan çıkarılmamalı. 4 yıldır, camiaya acı ve umutsuzluktan başka bir şey kazandırmayan, beleş seyahatleri nimet sananların fotoğraflardan arındırılması gerekiyor. Unutulmamalıdır ki "mahkeme kadıya mülk değildir" Her işin bir sonu vardır, kaçınılmazdır ve de kimse vazgeçilmez değildir. Bu değerlendirmeler ışığında camia içi konsensüsü sağlamayı başta başkan olmak üzere günümüzde pek ortalıkta gözükmeyen akil kesim görev edinmelidir.<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=681065), [web.archive.org (arşiv bağlantısı)](http://web.archive.org/web/20080509113912/http://www.zaman.com.tr:80/yazar.do?yazino=681065)
# Holosko attı, Rüştü tuttu, Beşiktaş kazandı

*Atıf Keçeci 2008.04.27*

<tr><td class="metin" colspan="2" style="padding-top: 20px; padding-left: 5px; padding-right: 10px;">Spor dostluk barış kardeşliktir bilincini aklımıza getirmediğimiz müddetçe yanlış işlerden arınamayız.Beşiktaş ile Bursaspor taraftarlarının başlattığı 2004 ten bu yana devam eden kin biteceğine ivme kazanarak devam ediyor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Adana'da dün yaşananlar bu düşüncemin çıkış noktasıdır. Önce ilk devre maçın da Beşiktaş yönetimi taraftarlarının alınmadığı için boş bırakılan tribüne gidip oturması yanlışına dün Bursa yönetimi benzer davranışıyla ortak oldu. Oysa normal yerlerinde siyah beyaz kulüp yöneticileri ile bir arada otursaydılar barış anlamında olumlu bir adım atmış olacaklardı , yazık beceremediler.Aynı şekilde "Ruhunuz Yeter " pankartına " İnadına teksas teksas" ile cevap vermek ateşi küllemek yerine daha çok alevlendirdi. Allah hepinize akıl sağlığı versin.
<p>Takımlarını özledikleri belli olan güney illerinin Beşiktaş'lıları 5 Ocak Stadı'nı doldurmuşlardı. Kulüplerine verilen cezayı verdikleri destekle avantaja çevirdiler. Beşiktaş süper ligin son üç haftasına girilirken sahada eksiksizdi. Mucizenin de ötesindeki şampiyonluk umudu ile birlikte biraz daha yakın ihtimal UEFA'ya katılım adına bu maç kazanılmalıydı.
<p>İzlediğimiz takım da baştan itibaren var olan kazanma azmi daha çok topla oynayan taraf olmalarını sağladı. Rüştü'nün güven veren müdahaleleri ve kritik topların kalesine izin vermeyişi diğer olumlu bir görüntüydü. Yeşil Beyazlıların sıralamadaki yeri kendilerini mutlu ediyor olmalı ki kazanmak adına aşırı bir gayret içerisine girmediler. Rakibin geride çıkılarına hiçbir önlem düşünmediler. Geniş alan bulduğunda iyi işlere adını yazdıran Holosko'yu yakından markaja almayı da ihmal edince kader ağlarını ördü.Gol ayağı Tum'un ofsayttan çıkamaması hücum güçlerinin azaltınca sayı bulmakta da sıkıntı yaşadılar.
<p>Beşiktaş'ta gene takım oyunundan çok Serdar Özkan , Cisse ve Holosko'nun şahsi gayretleri ile sonuca gittiğini gördük. Delga'do takımının oyun kurucusu olduğunu ligler bitiyor hala anlamış değil.2-0 ın rahatlığına rağmen oyunu rölantiye almayıp mücadeleye devamları, geriye yaslanmak yanlışına girmemeleri olumluydu. İkinci yarıda daha çok kanat organizasyonu izlememiz bu anlayışın sahaya yansımasıydı.
<p>Son zamanlarda sıkça telaffuz ettiğim bu maçlarda gelecek adına atılacak adımlara yön verecek düşünce içerisinde olunma gereğidir. Başarısız geçen 4.ncü sezon taraftar sabrının da tükendiği bilinen bir husustur. Artık mazeret üretmek yerine icraat yapma zamanıdır. Takviye konusunda şimdiye kadar yapılmış bir tespit yoksa durum gene iç açıcı olmaz. 2 haftadır kuruldu kuruluyor denilen " transfer komitesi " artık şekillenmeli ve çalışmalarının sonuçları alınmalıdır...<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=681901), [web.archive.org (arşiv bağlantısı)](http://web.archive.org/web/20080509113918/http://www.zaman.com.tr:80/yazar.do?yazino=681901)
# Sıkıntı giderilir... Yeter ki isteyin...

*Atıf Keçeci 2008.05.01*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'ın 2004 yılındaki Rize maçını kaybetmesi sonrasında Bursaspor'un küme düşmesi, o günden bu yana Yeşil-Beyazlıların her maça bu olayı hatırlatarak misilleme peşinde koşmasına neden oldu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>O yıl, Beşiktaş'ta yaşananlar da dikkat çekiciydi. Başta ligin ikinci yarısına 8 puan önde ve oynanmamış bir maç avantajıyla girmesine rağmen başarısızlıkların peş peşe gelmesi, bunun üstüne medyaya yansıyan Rizespor maçı ile ilgili iddiaların soruşturma aşamasında rafa kaldırılması.
<p>Bursa cephesince devam ettirilen sıkıntıların giderilmesi için geçen sezonki başkanlarının Yıldırım Demirören ile olan yakın ilişkisi bir şanstı; ama maalesef değerlendirilemedi. Sezonun ilk yarısında Bursa'da oynanan maçta başkanlarının cezalı olmasını öne sürerek Siyah-Beyazlı yöneticilerin içeriye alınmayışı ve karşılaşmayı taraftarlara ayrılmış açık tribünden izlemek zorunda bırakılmaları bana göre sadece popülizm adına yapılmış bir gösteriydi. Bu uygulamanın altında yatan gerçek, taraftara şirin gözükmekten başka bir anlam taşımıyordu. Sahaya çıkışta futbolcuların ellerindeki 'Ruhunuz yeter' yazılı pankart bu anlayışın bir başka versiyonu değil miydi?
<p>Bursa tarafı da bu işte masum değil. Maç öncesi ve içinde tribünlerden yükselen sesler, bir spor alanı için ne kadar anlamlıydı? Cenge mi gidiyorduk yoksa sahada bir spor müsabakası mı vardı? O gün Beşiktaş deplasmanda kazanmış ve önemli bir tribün sıkıntısı yaşanmamıştı. Geçtiğimiz pazar günü Siyah-Beyazlı takımın cezası sebebiyle Adana 5 Ocak Stadı'nda oynanan karşılaşma, Bursaspor ve Beşiktaş açısından sulh adına önemli bir fırsattı. Önce ilk maçta yer almayan misafir takım taraftarlarının bu defa da aynı uygulamayla stada alınmama kararı ilk yanlıştı. Mesafe uzaklığı nedeniyle Adana'ya gelecek Bursaspor taraftarının sayısı da 4-5 otobüsün koltuk sayısından fazla olmayacaktı. Takımlarına düşkünlükleriyle bilinen Beşiktaş taraftarlarının çıkarması da bundan çok farklı değildi. Adana gibi büyük illerimizin birinde güvenlik zafiyeti yaşanmayacağı da bir gerçek olarak duruyordu. Adana'da bulunan Bursaspor yöneticileri, ilk yarıda Bursa'da rakip yöneticilerin takip ettiği yolu izlemeyip açık tribün yerine kendilerine tahsis edilen protokol tribününde yer alsalar ve bu fotoğrafı tüm ülke halkı görse önemli bir mesafe kaydedilmiş olmaz mıydı? Bunu da başaramadılar...
<p>Takımları sahaya çıkarken taşıdıkları 'İnadına Teksas Teksas' yazılı pankartın anlamı 'Ruhunuz yeter'e' cevap niteliğinde olsa da 'Barış ve kardeşlik' adına ne gibi bir katkısı beklenebilirdi ki?
<p>Demek ki, bu kavganın bitmesini istemiyorlardı. Yapılanların getirisi taraftara şirinlikse bunun alınacak başarılı sonuçlarla sağlanması spor adına daha anlamlı olmaz mıydı?
<p>Kin ve nefret bitmemişti, son raund için seçilen ring de Adana Şakirpaşa Hava Limanı'ydı. Maç 3-0 gibi farklı bir sonuçla sonuçlanmış, Beşiktaş taraftarı 3 puan almanın mutluluğu ile dönüş yolculuğuna geçmişti. Bir anda kızılca kıyamet koptu. Rize deplasmanına takım uçağıyla, bu defa ise tarifeli seferle giden bir kısım yönetici kardeşi ve arkadaşlarının, Bursasporlu futbolcular terminale giriş yaparken görevlilere argo sözlerini duyan başta Egemen ve takım arkadaşlarının sert tepkileri kavganın çıkmasına sebep oldu.
<p>Burada yanlış olan taraf, sporculara küfürlü konuşan Beşiktaşlı gruptur. Ancak bir Bursa yöneticisinin, "Demirören kafede çayını içip olayları seyrediyordu." açıklaması, yalan bir ifadedir. Gözlerimle görüp duyduğum başkanın olayları yatıştırmak adına müdahale ettiği, kulübü tarafındaki olayın müsebbiplerinin bulunması için anında görevlilere talimatlar verdiğidir. Bundan böyle önemli olan, daha önceleri uygulanan futbolcu-teknik heyet-yönetici'nin aynı uçağa binmesinin sağlanması, diğer kişilerin ise giriş biletlerinin temininde dahi dikkatli olunmasıdır...<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=683724), [web.archive.org (arşiv bağlantısı)](http://web.archive.org/web/20080509113928/http://www.zaman.com.tr:80/yazar.do?yazino=683724)
# Olur mu olur

*Atıf Keçeci 2008.05.05*

<tr><td class="metin" colspan="2" style="padding-top: 20px; padding-left: 5px; padding-right: 10px;">Son senelerin heyecan katsayısı en yüksek sezonlarından birini yaşıyoruz. 33'üncü hafta maçlarının ilk yarıları bittiğinde skorlar, Galatasaray'ın şampiyon olduğunu gösteriyordu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> İlk üç takım şampiyonluk mücadelesi verirken ilk 45 dakikadaki sonuçlar, Beşiktaş'a 34'üncü hafta sonunda alınacak ve kaybedilecek puanlar neticesinde Şampiyonlar Ligi kapısını bile aralayabilirdi. Bu anlayış içerisinde çıkılan Ankaragücü maçı önemliydi. 3 puan hesapları Holosko, Bobo ve Batuhan'ın eksikliğinde yapıldı. Gökhan Zan defansın göbeğinde İbrahim Toraman'la nihayet birlikte oynadı. Birbirlerine alışmaları, kimin ne zaman topa veya rakibe basacağını bilmeleri, kalede Rüştü'ye de rahatlık getirdi. Ligde rahat bir konumda bulunan başkent ekibini biraz da taraftarlarının ateşlemesinden olacak hırslı buldum. Maça asılmakla rakibi sertlikle yıldırmak arasındaki çizgiyi maalesef düzgün çizemediler. Ankaragücü taraftarlarının karşılaşmadan bir saat evvel başlayan İstanbul ve Beşiktaş'a küfürlerinin nedenlerini anlamak ise çok zor. Kötü tezahüratın rakibi daha çok motive ettiğini hâlâ anlamadılarsa çok yazık. Sahaları mutlaka kapanacak, para cezası gelecek. Bundan kim kârlı çıkacak, oturup hesap etmeliler.
<p>Kazanmanın şart olduğunun bilincindeki Siyah-Beyazlı takım oyuncuları, rakibe fazlaca uymayıp işlerine baktılar. Murat Erdoğan dışında kendilerini rahatsız eden rakip futbolcu da yoktu. Hele eski adıyla Bebe Alper Aydın, takımının her atağında elverişli pozisyonlarda bile defalarca düştü. Böyle olunca da Beşiktaş defansı sıkıntı yaşamadı. Maç, Beşiktaş'ın kontrolünde geçti. Orta alandaki Cisse ile Tello'nun yanında yer bulan Serdar Özkan ve Aydın topu rakip alana emin adımlarla taşıyınca verimlilikleri de arttı. Kenar ortaları olmasa da rakip kaleye topu dikine taşıma istekleri olumluydu. Delgado'nun Nobre'ye ileri uçta fazla yardımcı olduğunu söylemek zor. Bu nedenle de gol ancak 45. dakikada geldi. Kazanılan penaltıda, Delgado'nun kaleciyle topu ters tarafa gönderen vuruşuyla Beşiktaş öne geçti. Penaltı kararına ev sahibi takım oyuncularının gereksiz itirazlarını, maçı televizyondan izleyenler bile anlamışlardır. 
<p>İkinci yarı başladığında Beşiktaş'taki geriye yaslanma, Ankaragücü'nün iştahını kabarttı. Bu durumun 60. dakikadan sonra daha belirgin hale gelmesi, kenar yönetimini harekete geçirdi ve Serdar Özkan-Ali Tandoğan değişikliği yapıldı. Rakip de defansları çabukluğuyla karıştıran gol ayağı Jaba'yı oyuna dahil etti. Dengelenen oyunda Beşiktaş, Ali Tandoğan'la kenar bindirmelerinin birinde 18 köşesinde serbest vuruş kazandı. Tello'nun vuruşunda, top önce kale direğinin içerisine, sonrasında da kaleci Serkan'a çarparak ağlarla buluştu. Sivas'ın, G.Saray'a 5-3 mağlup olmasıyla Kartal'ın UEFA ümitleri arttı. Bu sonuçlarla heyecan 34'üncü haftaya taşınmış oldu.<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=685350), [web.archive.org (arşiv bağlantısı)](http://web.archive.org/web/20080608004725/http://www.zaman.com.tr:80/yazar.do?yazino=685350)
# Siyah-Beyazlı yönetim neler yaptı, neler yapmalı...

*Atıf Keçeci 2008.05.10*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş bir sezonu daha başarısız kapıyor. Sıkıntı sadece sportif anlamda değil. Mali açıdan da durum son derece kritik.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bankalara ve başkana olan borç 95 milyon dolar. Amatör sporculara 6 aydır maaşları ödenmiyor. Gelir kalemleri ileriye doğru şimdiden kullanılmış durumda. Taze para girişinin en önemli kaynağı naklen yayın gelirlerinin sadece performansa dayalı olan bölümü kullanılabilir halde. Derneğe ait hastane binası 3 yıllık 7.5 milyon dolara yüklenici firmaya kiralanmış.
<p>Şimdi önümüzde bir transfer dönemi var. Aklı sadece futbol takımının şampiyonluğunda olan kesim ne pahasına olursa olsun çok iyi oyuncular alınmasını istiyor. Oysa Beşiktaş'ın ayağını yorganına göre uzatması gerekiyor. Başkan geride kalan yılların muhasebesini yaptığında yanlışları tespit ederse önemli bir adım atmış olur. Etrafını saran Beşiktaş'tan çok kendi menfaatlerini düşünen yabancıların Ankaragücü maçında Delgado'nun penaltı golünden sonraki sevinç gösterilerini ibretle izledik. Ben kendisine günümüzden geriye dönerek yaptığı ve karşılaştığı yanlışlıkları sıralamak istiyorum.
<p>"Transfer komitesi " kuracağı fikrini ortaya attı. Hatta Mehmet Özdilek ve Yılmaz Ekergil'e bu ekipte yer almaları teklifini iletti. Bu olayın tartışması, içinden çıkılmaz bir hal almıştır ve mutlaka geç olmadan bir karara varılmalıdır. Futbolcu maaşlarında bir düzeltme yapılacağı ve bedel indirimine gidilmesi düşüncesi yerindedir. Daha önce de personel sayısında tensikata gidilmiş ama bazı yöneticiler işten çıkartılanları geri alarak yanlış iş yapmıştı. 
<p>En büyük gelir Bobo'nun transferinden düşünülüyor. Bu oyuncuyu satma işi daha önce Tello'nun transferinde aracılık yapan kişilere verilmiş. Tello'ya 800 bin, kendilerine 500 bin Euro ödenmişti. Zira fısıltı gazetesinde konuşulanlar hiç de hoş değildir. Başkan, BJK sigortada kulüple ilgili bir komisyon alma olayına karışanların bağlı oldukları grup ile ilişkilerini yeniden gözden geçirmelidir. Sigorta şirketi sorumlusu kongre üyesi N.Ç. futbolcuların poliçe bedellerini tahsil için verdikleri kredi kartı numaralarını, kendi adına yaptığı alışverişlerde kullanarak bir suç işlemiş ve işine son verilmişti. Ancak bu kişinin kötü niyetli çalışmaları daha sonra "sahte poliçe düzenlemek" olayı ile bir daha gündeme gelmişti. Genel Sekreter Kenan Öner konu ile ilgili 2 defa savcı ve hakim karşısında ifade vermiştir. Bu kişiyi kulüpte işe koyan yönetici Bülent Deriş'tir. Kongre için müracaat formunda kendisini tavsiye eden bu grubun şimdiki başkanı Hasan Güre'dir. "Beşiktaş dostları grubu" geçtiğimiz hafta "Sevilmek için sevmedik" başlıklı bir panel düzenledi. Salonun kalabalık gözükmesi için amatör sporcular, stat da çalışanları zorla getirildi. Kalabalık yeterli görülmeyerek bir askeri birlikten tanıdık bir subay marifetiyle önemli sayıda askerle salon doldurulmaya çalışıldı. Yukarıda bahsi geçen olaylarla ilgili suçlananlar en fazla başkana soru yöneltenlerdi. 
<p>Divan grubunun yaptığı sohbet toplantısında eski başkan, ihbarlar karşısında yaptıkları incelemede 500 bin YTL (500 milyar) olarak gösterilen sağlık harcamalarının sadece 42 bin YTL(42 milyar) olduğunu tespit ettiklerini dile getirmiştir. Aynı şekilde ulaşım harcamalarında da benzer durumlarla karşılaşılmış olduğunu duydum. Ayrıca Başkan Yıldırım Demirören'e hentbol takımının eski bir oyuncusunun intikal ettirdiği bir sözleşme vardır. Sporcu anlaşıp imza altına aldığı bedel ile Beden Terbiyesi sicil lisans şubesine gönderilen arasındaki fazlalığa dikkat çekmiştir.
<p>Başkan bir yol ayırımındadır. Ya bu düzeni devam ettirecek ve problemlerle boğuşmaya devam edecek veya aklı selimin yolunu seçecektir. İkinci doğru tercihte olağanüstü bir kongreye giderek yönetimine kendisine katkı sağlayacak isimleri alarak yükünü azaltmak da vardır. Bu temizliği yaptığında camiadan gerekli desteği bulacağını aklından çıkarmamalı ve neşteri vurmalıdır. Aksi halde verdiği milyon dolarlar bile kendisine gün gelir ihanet eder bir hale dönüşür. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=687476), [web.archive.org (arşiv bağlantısı)](http://web.archive.org/web/20080512081050/http://www.zaman.com.tr:80/yazar.do?yazino=687476)
# Neyleyeyim UEFA'yı...

*Atıf Keçeci 2008.05.11*

<tr><td class="metin" colspan="2" style="padding-top: 20px; padding-left: 5px; padding-right: 10px;">Süper Lig'de sezonun son maçına çıkan Beşiktaş, rakipleri şampiyonluk mücadelesi yaparken UEFA'yı kapabilir miyim derdindeydi. Tribünleri dolduran taraftarların isyanı vardı. Suçlu gördüklerine haykırıyorlardı, 'Yeter Yıldırım Demirören, yeter' sözleri anlayana çok şey söylüyordu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Ancak kulübü bu hale getirenler sanki kös dinlemişçesine haykırışları duymazlıktan geliyordu.
<p> Sorumlu gördükleri Başkan Demirören statta yoktu. O, İtalya'da Udinesse'de forma bulamayıp Slovakya'da bir takıma kiralanan oyuncuyu transfer etmek için bu ülkeye gitmişti. Beşiktaş'ın UEFA'ya katılmasını bayram gibi kutlamaktansa kabullenmeyerek tepki verenlerden, Başkan ve yönetiminin çok şey öğrenmesi gerekir.
<p> Siyah-Beyazlılara goller lazımdı. Trabzonspor-Fenerbahçe maçının ilk yarısında skor 2-0 olduğunda devreye 3'lü averaj giriyordu. Bu durumda avantaj Beşiktaş'a geçiyordu; ama Avni Aker'deki muhtemel beraberlik işi bozar, Kartal da 5'inci gole ihtiyaç duyardı. Onun dışında galibiyet bile yeterliydi.
<p> Fakat sahadaki takım işini baştan sıkı tutup 10 dakikaya 4 gol sığdırmayı başardı. 1'inci dakikada gelen Nobre'nin kafa golü, geçen hafta lige veda etmiş Manisaspor karşısında normal görülmeliydi. Bir veda maçı oynayan da Kartal yuvasından yetişmiş İbrahim Kaş'tı. Takımının 2 ve 4'üncü gollerine attığı imzalar kendisiyle ilgilenmeyenlere tokat gibiydi. Tam kadro halinde ligin son maçına çıkan Siyah-Beyazlılar, sahada antrenman yapar gibiydiler. Ali Tandoğan ve Serdar Özkan, rakip defans oyuncuları yokmuşçasına rahatlıkla rakip kaleye top taşıdılar. Takımdan ayrılmak isteyen Cisse, dünkü oyunuyla 'bensiz olmaz' diyordu.
<p> Ertuğrul Sağlam'ın gideceği belli futbolcularına şans verirken bile Baki Üzülmez'i kulübede oturtması, bu ismin de gelecek sezon kadroda olmayacağının açık beyanıydı. UEFA'ya katılmak, başkan ve yönetimini rahatlığa sevk ederse, gelecek sezonda da başarı beklemek hayalden öteye geçemez...<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=687863), [web.archive.org (arşiv bağlantısı)](http://web.archive.org/web/20080613230743/http://www.zaman.com.tr:80/yazar.do?yazino=687863)
# Bu anlayışla Beşiktaş'ın işi çok zor

*Atıf Keçeci 2008.05.15*

<tr><td class="metin" colspan="2" style="padding-top: 20px; padding-left: 5px; padding-right: 10px;">Son zamanlarda Beşiktaş'taki gelişmelere bakarken bardağın dolu tarafından bakmak misali yol gösterici ve yapıcı olmaya gayret ettim .  Yazıp söylediklerimi Başkan Yıldırım Demirören'in yüzüne 3 cümleyle de olsa söylemek fırsatım oldu. Kendisine, "Gerçek Beşiktaş sevgisini taşıyanlarla çevrendeki menfaat gruplarının ve şahısların ayırımını yapmalısın." diyerek   görevimi yaptım.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Geçtiğimiz haftaya dönüyorum. Menajer Ankaragücü'nden Bebbe ile görüşme yapıldığını söylüyor. Akabinde kulüp resmi sitesinden açıklama geliyor: "Kulübümüz bu oyuncu ile ilgilenmemektedir." Abdülmuttalip isimli bir genç elinde çantası tesislerin kapısında antrenör Mutlu ile görüşmeye geldiğini gazetecilere anlatıyor. Oynadığı kulübü, mevkisini söylüyor. Sonra gene bir yalanlama. 
<p>Benzer şeyler Bobo için oluyor. Sakatlığının tedavisi ve Brezilya Olimpik Takımı'na seçilmesi nedeniyle erken gitmesine izin verildiği açıklanıyor. Bunlar olurken menajer Sinan Engin bombayı patlatıyor: "Bobo takımı satmasaydı şimdi şampiyonduk." Bu ne perhiz bu ne lahana turşusu. En büyük gelir kapısı olarak gördüğün futbolcunu "takımını satmakla" suçlamaktan daha büyük bir "satış" düşünebiliyor musunuz? Bu oyuncu ile ilgilenen kulüpler neler düşünürler? Bu kadar sorumsuzluğun bir arada yaşandığı bir kurumun iyi yönetildiği söylenebilir mi? Tuhaflıklar bitmiyor. Beşiktaş'ın 61 yıllık futbol mabedinin yıkılarak yenisinin yapılacağı söyleniyor. Ve bu tarihî mekânda Kartallar son defa bir resmi müsabakaya çıkıyorlar. Tribünler dolu, elveda vakti olan gelmiş, bir kişi hariç. Başkan böyle anlamlı bir günde İnönü'de olmak yerine Cannes'a güneş banyosu yapmaya gitmeyi tercih etmiş. Bence bu gitmek değil, bir anlamda taraftar tepkisinden kaçış. Yüreği yanan, gönlü siyah-beyaz aşkı ile tutuşanlar dileklerini haykırıyor "Yeter Demirören yeter". Evet sessiz kalanlar da var. Onlar zaten hep sustular, hep inecek zarfın kalınlığını hayal ettiler. Bu vesile ile sayıları da belli oldu. Kapalının üstünde "kutu" tabir edilen yerdeki 100-150 kişi. Belki öğle vakti stada giden yollardaki direk ve ağaçlara asılan "Yeter Demirören" flamalarını toplarken yorulmuşlardı. Yöneticilerden tuhaf açıklamalar geldi. Biri 'bağıran 3-5 kişiydi', diğeri '3.'lük başarılı bir sonuçtur' dedi. Maçın bitiminde protokol tribününde sinirli bir şekilde otururken çevresine, "Ertuğrul Sağlam alkışlanıyor, bize bağırılıyor" diye dert yandı asker arkadaşım. Sonrasında gündemi değiştirmek için yeni transferlerin isimleri neredeyse alfabetik sırayla medyaya fısıldanmaya başladı. İlgilendikleri gene ikinci üçüncü sınıf futbolculardı. Bu işleri yürütmek üzere kulübün teknik direktörü ve menajeri varken iş! dışarıya verildi. Bir menajerlik firmasına yetki verildiği açıklandı. Yönetimin başkandan sonraki en yetkili iki ismine "Bu konuda bir yönetim kurulu kararı var mı?" diye sordum. Aldığım cevap "Yetki Ümraniye'den verildi." oldu. Yetkiyi resmi antetli kâğıda yazarak menajerin verdiğini söylediler. Ağzım açık kaldı. <br/></p></p></td></tr>

Kaynak: [zaman.com.tr](http://zaman.com.tr/yazar.do?yazino=689709), [web.archive.org (arşiv bağlantısı)](http://web.archive.org/web/20080828121240/http://www.zaman.com.tr:80/yazar.do?yazino=689709)
# Hayat devam ediyor...

*Atıf Keçeci 2008.05.24*

<tr><td class="metin" colspan="2" style="padding-top: 20px; padding-left: 5px; padding-right: 10px;">Süper Lig'de sezon bitiminde şampiyonluk, Avrupa kupalarına katılım sevinci, diğer tarafta ise küme düşmenin hüznü bir arada yaşandı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Şimdi büyükler için Avrupa'da üst turlara çıkmanın mücadelesi yaşanacak. Düşenler de tekrar eski yerlerine dönmeyi yeni hedefleri olarak belirleyecek. Bu bilinçle hareket eden takımlarımız, eksik gördükleri bölgelere takviye amaçlı yeni isim arayışı içerisindeler. Ancak hareketlilik daha çok gazete sayfalarında ve televizyonlardaki spor haberlerinde! Atılmış tek imza Beşiktaş'tan. Gençlerbirliği'nin kalması için teklifte bulunmadığı Tuna Üzümcü kadroya dahil edildi. Ne fayda sağlar, eldeki futbolculardan daha mı iyi? Bekleyip göreceğiz. 
<p>Siyah-Beyazlı kulübün transfer politikasına baktığımızda başkanın 'komite' anlayışının 'Başkan-menajer' ikilisi olduğu şeklinde. Yöneticiler bile olup biteni medyadan takip ediyor. Böylesi daha mı iyi, bunu mutlaka tercihi yapanlar değerlendirmişlerdir ve/veya değerlendireceklerdir.
<p>Bence öncelikle geçmişte yapılan yanlışların muhasebesi masaya yatırılmalıdır. Geçen sezonunun acı faturası ortadadır. Çuvalla verilen Euro'ların dönüşü hüsrandır. Diatta, Higuain ve Gordon'da yaşananlardan dersler çıkarılmalıdır. Holosko'nun ucuza alındığı söyleminin ne kadar gerçekçi olduğu da tartışılır. Çünkü Slovak futbolcuya karşılık paranın yanı sıra verilen Burak Yılmaz için şimdi Manisaspor Kulübü, 2,5 milyon Euro bonservis bedeli istemektedir. 
<p>Sezon içerisindeki konuşmaların tekrar edilmemesi için bir not defteri tutulmalıdır. Sinan Engin'in 'taraftarın istemediği futbolcuları kadroda tutamayız' sözlerine Baki Mercimek'in 'Başkanı ve menajeri de taraftar istemiyor' karşılığına kimin itirazı olabilir? Durum böyle olunca sözlerin sahibi kendi ifadelerinin altında ezilir. 
<p>Futbolumuzun unutulmazları Kocaelispor, Antalyaspor ve Eskişehirspor tekrar Süper Lig'de mücadele edecekler. Temennimiz, burada kalıcı olmaları. Seyrettiğim kadarıyla üç takımımız da kadrolarını zenginleştirmek zorunda. Play-off maçlarında izlediğim 4 takımın içerisinde en iyisi olan Boluspor, biraz daha şanslı olsaydı, bugün taraftarı üzüntü yerine mutluluk yaşayacaktı. Sporun içerisinde bunlar hep vardır ve de olacaktır. Ancak onlar bile Süper Lig'de yer alsaydı kadroda takviyeye gitmediği takdirde işleri çok zor olurdu.
<p>İnönü Stadı'nda bir şölen havasında geçen Eskişehirspor-Boluspor final maçı, öncesi ve sonrasıyla hatıralarımız içerisinde önemli bir yer tutacaktır. Bizlere böylesine güzellikleri yaşatan Bank Asya ve iletişim sorumluları İnonava şirketi mensuplarını bir futbolsever olarak kutluyorum. Çok hoş bir iş çıkardılar, bundan sonrası için de örnek teşkil edeceklerdir.
<p>1983 yılında Eskişehirspor'u 2-1 ile geçip Beşiktaş'ın şampiyonluğunu görevim dolayısıyla saha içerisinde kutlayan biri olarak 'Es-Es- Es-Ki -Ki-Ki' tezahüratını özlediğimi hissettim. Eskişehirspor'un destekçilerinden Lokantacı Ekrem kardeşimizle tekrar sportif anlamlı görüşeceğimiz için sevinçliyim. İşte sporun güzellikleri, unutulmayan dostluklar. Onun için 'İyi ki varsın futbol' sloganını çok seviyorum.<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=693468), [web.archive.org (arşiv bağlantısı)](http://web.archive.org/web/20080525072327/http://www.zaman.com.tr:80/yazar.do?yazino=693468)
# Lider olmak önemlidir

*Atıf Keçeci 2008.05.30*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'ta geçen hafta yapılan Divan Kurulu toplantısından sonra, konuşmaların içerisinden bir tanesi manşetlere taşındı. Başkan Yıldırım Demirören'in bir kısmı toplantının açılışını yapan divan başkanı Yalçın Karadeniz'e cevap olmak üzere, açıklamaları gündeme damgasını vurdu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Sayın Karadeniz, Beşiktaş'ın üçüncülüğünün başarı gibi gösterilmesini yanlış buluyordu. PAF takımının uzun aradan sonra kendi ligindeki başarısızlığına dikkat çekiyordu. Kulüpte birlik ve sevgi bağının giderek kaybolmasından yana endişelerini dile getiriyor, acı gerçekleri sıralıyordu.
<p>Sayın Yıldırım Demirören'in en önemli açıklaması, Beşiktaş İnönü Stadı'nın yapımıyla ilgili olanıydı. Başkan, "Üst kademedekilerin bana söyledikleri, stadın yapımını engelleyenlerin Beşiktaşlı olduklarıdır. Bu beni üzdü." ifadesini kullandı. Ve bu sözler salonda buz gibi bir hava estirdi. Konuşan sıradan bir kişi değil, kulüp başkanıydı. Başkanlık reye dayalı bir kazanım olmasına rağmen liderlik başka bir şeydi. Temsil ettiği topluluğa sahip çıkmak en önemli görevlerindendi. Oysa bu ithamlarla tüm bağlı olduğu grubu zan altında bırakmıştı. İnsanlar, aralarında toto oynar gibi, "o mudur, bu mudur?" gibi karşılıklı isimler üzerinde tahmin yapar oldu. 
<p>Başkan Demirören, şimdi bu isimleri açıklamak zorunda. Eğer bu isim veya isimleri açıklamazsa, kendisi zor durumda kalır. İddiaları somut bir biçimde göz önüne sermeyerek bu şekilde 'çamur at izi kalsın' taktiği kendisine ağır bir suçlama olan 'iftiracı' damgasının vurulmasına sebep olur. Daha önceleri de, Fulya ve stadın tadilatı esnasında işler uzayınca benzer sözler o günlerde de dile getirilmişti. "19 Mayıs'ta kazmayı vuracağız." deyip yerine getirilememesinin sorumlularını bu sözlerle sanal kişilere yüklemek hiç de şık olmamış ve bir lidere yakışmamıştır. Gerçek liderlik böyle anlarda ortaya çıkar. Temsil ettiği toplumun, çevresindeki bir seyahati bile menfaat olarak gören değişik kurullardaki üyeler dahil kişilerden oluşmadığını idrak etmek zorundadır. Divan toplantısında konuşulan bazı yolsuzluklar ve de Fulya projesindeki kiralama işlerindeki piyasa değerlerinin çok altında fiyatlarla sözleşmeler yapılması gündeme geldi. Bu değerlerin düşük olmadığını anlatmak üzere sabırsız biçimde konuşma yapmak isteyen son iki yedek üyeden biri olan Mahir (Maryo) Berk, konu 17.000 m²lik ofis ve otel alanları ile 3000 m²lik shoping center ve food court alanları iken o kalkıp hipermarket kiralarından örnekler vermeye kalktı. Oysa salonda bulunan ve Cevahir AVM'de dükkanı olan eski divan başkanı Şeref Nasır burada kendisinin 120 dolar M2 bedel ödediğini örnek olarak veriyordu. Mahir Bey bu AVM'nin yapımcısı ve yakın zamana kadar işleticisi olan ve 600'e yakın dükkanının kiralanmasında imza sahibi olan Aydoğan Cevahir'i de işi bilmemekle suçlayarak herkesi güldürdü. Bitiriş cümlelerindeki duygusal laflar karşısında öncelikle kendisini alkışlayan yönetim kurulu üyeleri arkadaşlarına destek verdiler.
<p>Mahir Berk sonra bazı gazetecilere "nasıl cevap verdim ama" diye laflar etmiş. Yazık koca Beşiktaş'ı yönetmeye kalkan fotoğraflara bak. Kendini yönetemeyen insanlara görev verilmiş. Başkan en azından bu sefer işin farkında ki transferle ilgili tüm görüşmeleri sadece Sinan Engin'le birlikte yapıyor. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=695822), [web.archive.org (arşiv bağlantısı)](http://web.archive.org/web/20080828145047/http://zaman.com.tr:80/yazar.do?yazino=695822)
# Şanssız başladık...

*Atıf Keçeci 2008.06.08*

<tr><td class="metin" colspan="2" style="padding-top: 20px; padding-left: 5px; padding-right: 10px;">2008 Avrupa Futbol Şampiyonası'na kötü başladık. Portekizli futbol otoriteleri, karşılaşmadan önce yorumlarında Türkiye'ye hiç şans vermiyordu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Rakip, futbolcu kariyeri bazında önemli isimlere sahipti ama nihayetinde bizim oyuncularımız arasında da uluslararası tecrübeye sahip olanlar çoktu. 
<p>Cenevre caddelerindeki ülkemiz insanının kalabalık coşkusu bu işe inanmışlığın bir göstergesiydi. Bu duygularla çıktığımız maçta Fatih Terim kadro tercihinde, oyun anlayışında adam markajını pek benimsememesi Ronaldo'yu rahat bırakmasından da anlaşılıyordu. Sahada beklenenden ziyade görünen Portekiz'in Ferreira ve Simao ile sol tarafı daha çok kullanıyor olmalarıydı. Burada Kazım'ın ön tarafta pres yapmaktaki yetersizliği, içeriye fazlaca girmesinden kaynaklandı. İlk 5 dakikadaki rakip baskısından kurtularak, karşı atağa çıktığımız 7. dakikada Nihat'la onsekiz üzerinden en büyük tehlikeli atağımızı yakaladık. Emre ve Aurelio'nun orta sahayı kontrol altına almaları oyunda dengeyi getirdi. Korner atışları ve yan ortalarda topların hep kaleci Ricardo'da kalması, hava topuna çıkacak forvet elemanlarımızın olmayışının getirdiği dezavantajdı. İlk yarı bittiğinde skorboardın 0-0'ı yazması maç öncesi tahminleri yansıtmıyordu. 
<p>Beklenti ilk 45'te başarısız olan Tuncay'ın Arda ile değiştirilmesiydi. Ancak Terim, Mevlüt'ü alıp Sabri'yi oyuna dahil etti. Burada da beklenti Sabri'nin beke çekilip, Hamit'in öne çıkarılmasıydı. Ancak Sabri, orta sahada yer aldı. Bu durum ilerleyen dakikalarda Hamit'in oyundan alınmasıyla gerçekleşti. Oyun dengede giderken her zamanki gibi çabuk çıktıkları bir atakta Servet'in iki oyuncu arasında tek kalışı Pepe'nin verkaçla girdiği pozisyonda yaptığı gole mani olamadık. Golden hemen sonra Nuno Gomes'in kafa vuruşunun direkten dönmesi de şansımızdı. Bu, direkten dönen üçüncü toptu. Sonrasında Semih'in de oyuna girmesiyle forvette çoğalarak oynamaya başladık. Ve altıpas dışında Tuncay, vuruş pozisyonunda ıska geçmese durum 1-1'e gelebilirdi. Rakip de oyuncu değişiklikleriyle teknik anlamda skoru koruma anlamındaydı. Portekiz'in ikinci golü geldiğinde başımız tamamen öne eğildi. Euro 2008'e şampiyonluk paralosıyla gelen Portekiz, dün iyi başladı. Scolari'nin talebeleri güzel bir futbol sergilediler. A Milli Takım, dünkü oyunuyla zaten galip gelemezdi. Umarım, İsviçre maçını kazanarak ümitlerimizi sürdürürüz.<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=699417), [web.archive.org (arşiv bağlantısı)](http://web.archive.org/web/20080828123726/http://zaman.com.tr:80/yazar.do?yazino=699417)
# Avrupa, huzurunuzda Türkiye

*Atıf Keçeci 2008.06.21*

<tr><td class="metin" colspan="2" style="padding-top: 20px; padding-left: 5px; padding-right: 10px;">VİYANA - Euro 2008 çeyrek finalinde Viyana'daydık. Şehir, adeta Hırvat istilasına uğramış gibiydi. Çevre ve gürültü kirliliğinde de üstündüler.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Bilet bulamayan binlerce vatandaşımıza üzülürken, Ernst Happel Stadı'na geldiğimizde yerlerin 4'te 3'ünün Hırvatlarla dolu olduğunu gördük.
<p> Hırvatistan, daha önceki rakiplerimiz gibi daha fazla şans verilen taraftı. Terim, çaresizlikten çare üreterek farklı bir onbir sahaya sürmüştü. Son maçın flaş ismi Hamit, bu defa forvete yakın oynuyordu. Forvetin arkasında Tuncay'ın sağ ve solunda Kazım ve Arda vardı. Arda'nın, Tuncay'la yer değiştirdiği anlarda karşı kaleye daha rahat gittiğimizi gözlemledik. Rakibin güçlü ve iş bitiren kenar adamları Srna ve Rakitiç, ortadan gelen Modriç kontrolsüz bırakılmamalıydı. Ancak Sabri'nin kanadında Kazım yardımda eksik kalınca bu taraftan bir hayli atak yedik. 18'de şans yanımızdaydı, Oliç'in vuruşunu önce direk sonrasında Kranjcar dışarı atınca derin bir 'oh' çektik.
<p> Defansta kontrollü oyun anlayışımız, ileride çoğalmamızı zorlaştırdı; ama rakibe pozisyon vermememizi sağladı. Gol şansı Nihat'ın becerisine kalmıştı. Bu düşünce içerisinde bile 35'te Hamit-Nihat verkaçıyla rakibi 2'ye 1 yakaladık; Hamit, Nihat'a topu aktaramayınca önemli bir şansı kaçırmış olduk. Taktik anlayış Kazım dışında iyi uygulanırken, Hırvatlar da maçlarımızı dikkatli takip ettiklerinden olacak kontrollü futbolu tercih etti.
<p> İlk yarı sonunda bütün teknik verilerdeki eşitlik, sahada oynanan maçın tarifiğiydi. İkinci devreye başlarken Kazım, yerini Uğur Boral'a bırakmıştı. Doğru olan yerleşim yapılmış, Hamit ortaya, Arda sağında, Tuncay solunda görevlendirilmişti. 65'te Biliç oyuna golcü Petriç'i aldı. Terim'in cevabında ise Mehmet Topal-Semih değişikliği vardı. Karşılıklı ataklar oyuna heyecan getirmişti. 83'te Rüştü kalesinde adeta uçuşa geçiyor ve Srna'nın firikiğini kornere gönderiyordu. Maç öncesi yaşadığımız tedirginlik, yerini 'Euro 96'daki gibi son dakika mucizesine bıkakır mı?' endişesine bırakmıştı. Beklenen olmadı ve normal süre beraberlikle sonuçlandı. Uzatmalara geçildiğinde ayakta kalan taraf bizdik. 'Atarız' derken kalemizde şanssız bir gol gördük. Ancak emeğin karşılığı her zaman alınırdı. Nitekim 'iş bitti' diye kahırlara büründüğümüzde Semih tüm ulusumuzu ayağa kaldıran golüyle 'O kadar da değil' diyordu. Penaltılarda iş sona bile kalmadan yarı finale Almanya'nın karşısına ismimizi yazdırıyorduk. Mutluyuz, gururluyuz...<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=704920), [web.archive.org (arşiv bağlantısı)](http://web.archive.org/web/20080828173117/http://zaman.com.tr:80/yazar.do?yazino=704920)
# Milli Takım'ın başarısı var, peki ya taraftarının?...

*Atıf Keçeci 2008.07.03*

<tr><td class="metin" colspan="2" style="padding-top: 20px; padding-left: 5px; padding-right: 10px;">Euro 2008, ülkemiz adına onur verici sonuçlandı. Bir ay süreyle yatıp kalkıp bu organizasyonu konuştuk. Oynanan futbol, organizasyon düzeni, ülkelerin milli takımlarına bakışları, ilerisi için tecrübeler edinmemize vesile oldu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Kanımca üzerinde durulması gereken en önemli husus halen milli takım taraftarı oluşturamamış olmamızdır. Sadece İsviçre ve Avusturya'da yaşayan vatandaşlarımız yakın ilgi gösterseydi en fazla taraftarı olan ülke unvanını rahatlıkla alabilirdik. FIFA ve UEFA organizasyonlarındaki başarı örnek alınmalı ve gelecek için şimdiden kollar sıvanmalıdır. Bu konuda en büyük görev TFF'ye düşmektedir. 
<p> Şampiyona boyunca gözümüz kulağımız kulüplerimizin transfer çalışmalarındaydı. Bazı medya haberlerinde Beşiktaş ile ilgili 21 futbolcunun transferi yazıldı. Bu kadar yalan dolan belki o günü kurtarıyor; ama güven ortamı giderek kayboluyor. Yeni transferlerden iki Çek oyuncuyu havalimanında bir görevli karşılıyor, tek bir taraftar yok. Oysa önceki senelerde böyle mi olurdu? Bunun tek nedeni başta tutarsız konuşma ve davranışlarıyla Başkan Yıldırım Demirören'in ve diğer ilgililerin hiçbir heyecan taşımayan tutum ve davranışlarıdır.
<p> Rakiplerin on binlerle ifade edilen kombine satışları karşısında bu sayının bin beş yüz bile olmaması sorumluları düşündürmelidir.
<p> Mali konulardaki krizin de ötesinde aciz duruma düşüşlüğün en son örneği iki vasıtanın Ümraniye Tesisleri'nde haciz işlemi yapılarak vergi borcuna karşılık satışa çıkarılmasıdır. Bu konuyu hukuktan sorumlu yöneticiye sorduğumda aldığım cevap iç acıtıcıydı. Vergi borcu amme alacağı olduğu için satış sonrasında harç ve diğer rüsumlar ödenmezmiş. Bu husus doğru da, haraç mezat satılan bir malın normal yolla paraya dönüştürülmesi durumunda ortaya çıkacak fark, bu ödenmeme avantajı sağlayan harç vs.'den daha mı az olacak? Bunun cevabı kocaman bir 'hayır'dır. Tespit edilen değerin ikinci satışta yüzde 40 bulunduğunda mal elden uçar gider. Vergi borcunun önemsiz bir bölümünü, bu yolla ödemeyi düşünmek bile kulübün ne hale getirildiğinin açık bir göstergesidir.
<p> Günümüzde BJK Derneği ile ilgili icra dairelerinde birçok dosyanın bulunduğunu duyuyoruz. Sporcu alacaklarının da bu kapsamda takipte oluşu asırlık çınarın mazisine hiç yakışmamaktadır. Fulya ve Çilekli konusunda haftalardır dile getirilen yanlışlıklar üzerine çok cılız ve kimseleri tatmin etmeyen açıklama, bu konular açıldığında sinirlenen ve agresifleşen yöneticiden gelmiştir.
<p> Yakışan ve gerekli olan, başkanın bu konularda yapacağı basın toplantısıyla kamuyu bilgilendirmesidir. "Sükut ikrardan gelir" bu konuda ilk akla gelen durumdur. 
<p> Gelinen noktanın vahametini ilk görüp müdahale etmesi gereken dernek üyelerinden çok, onların temsilcisi Divan Kurulu'dur. Konu kendilerine sözlü olarak iletilmiştir. Dernek tüzüğü bu konularda kurullarına olayları incelemek üzere komisyon kurma yetkisi vermiştir. Daha önce 2004 sezonu ile ilgili bir komisyon bu hüküm devreye sokularak teşkil edilmişti. Ancak dernek yönetiminin istenen bilgi ve belgeleri vermemeleri sonucu işlevini tamamlayamamıştı. 
<p> Divan Kurulu bir kere daha duyarlı olmak zorundadır. Süratle içerisinde konulara vakıf isimlerin olduğu bir komisyon oluşturmalıdır. Burada çıkış noktası yönetime şirin gözükmek için duymazlığa, görmezliğe gelmek olmamalıdır. Yönetim kendilerine kızarsa en fazla seyahatlere davet etmeyerek cezalandırılırlar ki, bu da kulübün menfaatlerini kollamak ve korumak adına katlanılacak onur verici bir durumdur.<br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=709453), [web.archive.org (arşiv bağlantısı)](http://web.archive.org/web/20080828114020/http://zaman.com.tr:80/yazar.do?yazino=709453)
# Tatsız başlangıç

*Atıf Keçeci 2008.07.07*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş futbol takımı, yeni sezon hazırlıklarına gelenek haline getirdiği Avusturya'da başladı. İzinli olan milli takım oyuncuları dışında yabancıları da dahil tam kadro çalışmalara devam ediyor. Kampta bulunan öz kaynaktan gelme sporcuların çokluğu görünüş olarak güzel. Ancak genellikle olduğu gibi, bunların çoğu geriye gönderildiklerinde sıkıntılı bir dönen başlıyor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Kampın ikinci bölümünde oynanacak 3 hazırlık maçını Allah kısmet ederse yerinde seyretmek imkânını gazetem bana verecek. Bu müsabakalar neticesinde daha ileri bir noktada görüş sahibi olabileceğiz.
<p>Yeni transferlerin bazılarının yerlerinde oynayabilecek genç oyuncuların bulunduğunu bilenlerin, aradaki farkı görmeleri bakımından da bu maçlar oldukça önem taşıyor. İlk ve oynanacak diğer iki hazırlık maçı bu konularda görüş bildirmek için hiçbir zaman yeterli olamaz.
<p>Huzurlu bir ortamda yaşanması gereken hazırlık döneminin ilk günlerinde iki kaptan arasında yaşanan olaylar hiç de hoş olmamıştır. İki sporcu arasındaki gerginliği sağır sultan bile duymuşken, bir sulh yapılamamış olmasının sorumluları başta yöneticiler olmak üzere menajer ve teknik heyettir.
<p>Sürtüşmenin yanlışlığı üzerine kafa yorup tedbir almayanların hırslarını görevleri habercilik olan gazetecilerden almaya kalkmaları ise tam bir skandaldır.
<p>Kendilerince, doğrulanan haberi yapanları idmanlara almamakla tehdit, yeni bir çağ dışılık değildir. Geçtiğimiz sezonlarda da bu tip olaylar meydana gelmiş, sorumlular büyük bir sorumsuzlukla bu yolu seçmişlerdi.
<p>Sinan Engin'e sormak lazım. 'Son haftalarda 21 oyuncu Beşiktaş'a transfer oluyor' haberini kendi ağzından veren gazetecilere karşı tavrı ne olmuştur?
<p>Gene cevaplamasını beklediğim bir diğer sorum, "Taraftarların başkanı ve kendisini protesto edip istifalarını istedikleri maçlardan sonra tek satır haber yapmayanlar mı işlerini iyi yapan gazetecilerdir?"
<p>Her iki sporcuyu kadro dışı bırakıp ilişiklerini kesme düşüncesi taşıyanların kendilerine nasıl bir ceza uygulayacaklarını doğrusu merak ediyorum. Bence öncelikle olayların boyutu bu noktaya ulaşana kadar sessiz kalan sorumlular cezalandırılmalıdır. Bu anlayış tarzıyla ne medya ne de sporcular üzerinde disiplin uygulayamazsınız. Tercih edilen şekil kendine güvensizliğin sonucudur.
<p>Olayın oluşması ile bunun haber olarak dışarıya sızdırılması arasındaki farklılığı görmezlikten gelmek yeni gelişmelere neden olabilir.
<p>Sıkıntılı bir sezon sonrasında huzur arayan camiaları bu şekilde önlenemeyen olaylar ile gündeme getirmekten kaçınmak adına bazılarının kendilerine çekidüzen vermeleri şarttır. "Astığım astık, kestiğim kestik " anlayışı bakalım Başkan Demirören'i ne zaman rahatsız edecek ve önlem almaya sevk edecek?<br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=711109), [web.archive.org (arşiv bağlantısı)](http://web.archive.org/web/20080905134502/http://zaman.com.tr:80/yazar.do?yazino=711109)
# Beşiktaş sahibini arıyor!

*Atıf Keçeci 2008.07.17*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş sezon hazırlıklarının ilk bölümünü tamamlayıp yurda döndü. Yapılan hazırlık maçlarındaki izlenimler üzerine teknik yorum yapmak çok sağlıklı olmaz.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Onun içindir ki 23 Temmuz'da başlayacak ikinci dönem çalışmaları esnasında oynanacak hazırlık maçları işin rengini ve kalitesini öğrenmemize biraz yardımcı olur. Geçmiş dönemin en önemli olayı şüphesiz iki İbrahim arasındaki tatsızlık. 
<p> Sıkıntının nedenlerini açacak olursak, bu ikilinin kaptanlık konusunda aralarında ciddi fikir ayrılıkları olduğu, özellikle genç oyuncuların, maddi sıkıntılarının giderilmesi konusunda Toraman'dan daha çok destek aldıkları için onun tarafında yer almaları ilk göze çarpan hususlar. Bu konuda Üzülmez'in ödemeler konusunda yönetim tarafında yer alması da eleştirildiği hususlardan biri olarak karşımıza çıkıyor. Şimdi diyeceksiniz ki 'Futbol takımıyla ilgili her konuda tek söz sahibi benim' diyen menajer Sinan Engin olaylara niçin müdahale etmemiş? Bir görüşe göre, yeni transferlere defansta garanti oynama şansı açmak için olabilir. Diğer bir husus, iki İbrahim'in senelik maaş tutarlarının çok yüksek olması gösterilebilir.
<p> Bunlar gibi birçok senaryo gündemi meşgul ediyor. Bu olay yönetim içerisinde menajerin tavrına karşı olanların düşüncelerini seslendirmelerine vesile olmuştur.
<p> Görüştüğüm üst düzey yönetim kurulu üyeleri konuyu ilk başkanlı toplantıda gündeme getireceklerini söylediler. En çok rahatsız oldukları husus, menajer Sinan Engin'in yönetim yokmuş gibi hareket edip kendisini yönetim üstü görmesi. Yönetim kurulu, mevcut tavırlarını bu beklenen toplantıda gösterirse iş, "ya menajer ya biz"e kadar gidebilir. Yapılarını bildiğim bir ikisi hariç mevcut yöneticilerin başkanın işareti ile görüş değiştirmeleri de her zaman olduğu gibi bu olayda da mümkündür. Ancak tepkilerin camia içerisinde taraf bulduğunu benim gibi onların da bildiklerini zannediyorum. Bu açıdan gelecek günler yeni sıkıntılara gebe gözükmektedir.
<p>Fulya sıkıntısı halledilmeliydi 
<p>Son günlerde gündeme oturan bir başka önemli konu da; özkaynak düzeninin idari ve teknik çalışmalarını yaptığı, Şan Öktem Sosyal Tesisleri'den çıkarılarak, fahri sorumlu Yemen Ekşioğlu'nun deyimiyle "Sokağa terk edilmiş" olmalarıdır. Yine kendisinden öğrendiğimiz 320 sporcu ve 40 civarındaki idari ve teknik personelin çalışacak tek sahaları ve de oturacak tek sandalyeleri olmadığıdır. Buranın bir sene önce müteahhitle yapılan sözleşme gereği yıkılıp yeni sosyal tesis yapılması için çaba sarf etmesi gereken sorumlu yönetici Halim Aydın'ın duyarsızlığı da dikkat çekmektedir. Gerçi kendileri, "Niçin bu olaylardan haberdar edilmiyorum?" diye istifanın eşiğine gelmiş ama bu düşüncesinden cayarak "Nereden çıkıyor bu haberler?" bile diyebilmiştir. Oysa önce gösterdiği duyarlılığı devam ettirebilseydi belki gençler bugün sokakta kalmazdı. Vicdanı, görevini gereğince yaptığı konusunda rahatsa ne diyebiliriz ki?
<p> Olaylar bu kadar acınacak hale gelmişken başkanın yaptığı açıklamanın bir bölümünde "Gençlerin performansı beni çok mutlu etti. Artık özümüze dönüp, transfer yapmayacağız." dediği günlerde yaşanan bu olay asırlık çınar Beşiktaş'ın ne kadar sahipsiz olduğunu gözler önüne sermektedir.<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=715122), [web.archive.org (arşiv bağlantısı)](http://web.archive.org/web/20080912190202/http://zaman.com.tr:80/yazar.do?yazino=715122)
# Beşiktaş kimsenin oyuncağı olamaz

*Atıf Keçeci 2008.07.22*

<tr><td class="metin" colspan="2" style="padding-top: 20px; padding-left: 5px; padding-right: 10px;">Son günlerde Beşiktaş yine gündemin başını çeker hale geldi. Bir Mübariz Mansimov fırtınası estirildi, sonunda bir meltem etkisi bile olmadı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bir büyük gazete haber yaptı, herkes inandı, bazıları iştahla kolları sıvadı. İlk önce 50, sonrasında 100 milyon Euro gelecek dendi.
<p>Mansimov ismini 2004'teki kongreden önce duymuştuk. Bu Azeri vatandaş, eski kaleci Rasim Kara'nın başkan olması şartıyla yine böyle milyon Euro'lar destek sağlayacaktı. Yine günlerce konuşuldu, hesaplar yapıldı sonrasında akıntıya kürek çekildiği anlaşıldı.
<p>Kimdir bu Mübariz Mansimov? Yazılı ve internet ortamında yayın yapan sitelerden aldığımız bilgiler ışığında öncelikle Türk asıllı bir Azeri vatandaşı. Ancak sonrasında 17.7.2006 tarihli Bakanlar Kurulu kararıyla Türk vatandaşlığına geçmiş ve Gurbanoğlu soyadını almış. 13 yaşında askerî okula girmiş, mezun olmuş. Devamında 3 yıl iç istihbarat üzerine yüksek tahsil yapmış. Kızılordu'da ilk Azeri subay olarak görev almış. 1989 yılında da ordudan istifa etmiş. Sonrasında 1,5 yıl gemilerde aşçılık yapmış. Deniz ticareti ile tanışması biriktirdiği 100 bin dolar ile sahip olduğu 150 tonluk bir balıkçı gemisiyle olmuş. Ve bugün 78 adet sahipli, 40 civarında da kiralık gemiyle özellikle iç denizlerde petrol taşımacılığında lider konumunda iş hayatı devam ediyor.
<p>Futbol tutkunu, Azerbaycan liginde oynayan Lakeren isimli futbol takımının sahibi, aynı zaman da Beşiktaş taraftarı. Geçen hafta içerisinde Bakü'de takımının İntertoto maçına eski Beşiktaş yöneticileri İhsan ve Hakan Kalkavan birlikte gidiyor. Önceki günlerde yapılan görüşmelerde yöneticiliği ve başkanlığı konuşulup durum Celal Kolot ile paylaşılıyor. Bakü'de yenilen yemek esnasında Fenerbahçe Kulübü Başkanı Aziz Yıldırım, yönetici Ömer Temelli ve arkadaşları Necdet Şentürk gelip masaya dahil oluyorlar. Sohbet, Gurbanoğlu'nun Beşiktaş başkanlığı üzerine oluyor. Ömer Temelli, Yıldırım Demirören'in arkadaşı, konuşmaları Demirören'e naklediyor. Aldığı bilgiler doğrultusunda harekete geçen Demirören, hemen kendisine yakınlığı ile bilinen internet sitesinde konuyu haber haline getirtip Beşiktaşlıların tepkisini çekmesi düşüncesiyle yayınlatıyor. 
<p>Yani herkes bir tarafından asırlık çınar Kara Kartal'ı kendisine oyuncak yapıyor. Mübariz Gurbanoğlu ve yanındakiler cuma günü öğle saatlerinde İstanbul'a dönüyor. Sonraki saatlerde Gurbanoğlu'nu ofisinde Yıldırım Demirören ziyaret ediyor. Kendisine talebi olan ancak bu olaylar ortaya çıkana kadar değişik nedenlerle oyalanan locaya ait kombine kartları veriyor. Bedel talep edilmemesini kabul etmeyen Gurbanoğlu, parasını ödeyeceğini söylüyor. Bu arada Demirören'e, "başkan adayı olmadığını" beyan eden yazıyı veriyor. Başkan da vakit geçirmeden bu belgeyi kulübün internet sitesinden 18.7.2008 Cuma günü saat 15.44'te yayınlatıyor.
<p>Olaylar bundan sonra karşılıklı açıklamalarla medyada yerini alıyor. Herkes birbirini suçluyor, olan koca Beşiktaş'a oluyor. Olayların içerisindekiler gündemde isimlerini geçirtmenin mutluluğu ile kendilerine yeni bir oyuncak bulmak için yola çıkıyor.
<p>Başa dönecek olursak, bu haberi yapan gazetenin Beşiktaş tüzüğünden haberinin olmaması çok büyük bir ayıp. Bütün bunların üstüne Demirören'in resmî siteden, "Gurbanov başkan adayı değil." açıklamasını koydurması ise acizlik göstergesi. Anlaşılan yakın gelecekte başkan gölgesinden bile korkar hale gelecek. Yazık çok yazık.<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=717029), [web.archive.org (arşiv bağlantısı)](http://web.archive.org/web/20080828141306/http://zaman.com.tr:80/yazar.do?yazino=717029)
# İsimleriyle anılanlar ve Beşiktaş

*Atıf Keçeci 2008.08.05*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'ta, 1903 yılından itibaren isimleriyle tarihe geçenler zaman içerisinde değişik şekillerde anılırlar. Kimi kurucu, kimi sporcu, kimi de zor günlerin kurtarıcısı başkanlar olarak camialarınca bilinir ve saygı görürler.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Spor kulüpleri geniş kitlelere hitap ettiği için bu hususlar zaman içerisinde muhtelif vesilelerle gündeme gelir. Önemi büyük olanların isimleri daha ölümsüzleşmeleri adına tesislere verilir. Ulu önder Atamız'ın adı da birçok stada verilmiştir. Ali Sami Yen, Şükrü Saracoğlu, Avni Aker gibi birçok tesis de bu anlayışla isimlendirilmişlerdir. Beşiktaş'a baktığımızda ilk önce akla kurucu Şeref Bey anısına "Şeref Stadı" denilen şimdilerde üzerinde Çırağan Oteli'nin yükseldiği tesisi görürüz.
<p>80'li yıllarda başlayan tesisleşme çalışmaları esnasında Ahmet Fetgeri, Hakkı Yeten ve Şan Öktem adları vefatlarından sonra buralara verilmiştir. Bir de Allah uzun ömürler versin Onursal Başkan Süleyman Seba ismi de kapalı salona verilerek sağlığında onurlandırılmıştır. Şimdilerde Beşiktaş Belediye Başkanı Sayın İsmail Ünal'ın girişimleriyle heykeli yapılmış ve yakın gelecekte adını taşıyan cadde üzerinde tam kulüp binasının karşısına gelecek şekilde dikilecektir. Seba bunları yaptığı çalışmalar ve katkılarla hak etmiştir. Camialarına üstün hizmet verenlerin bu şekilde taçlandırılmaları gelecek nesillere örnek teşkil etmesi açısından da çok önemlidir.
<p>Genç neslin bilmesini istediğim bir isim de rahmetli eski başkanımız Mehmet Üstünkaya'dır. 70'li senelerin ikinci yarısında kulübün kasası tamtakır, seyahate gidecek parası olmadığı günlerde ortaya atılmış ve yaşları kendisinin en az iki katı olan büyüklerinin görüşleri doğrultusunda kulübüne sahip çıkmıştır. Bugünlere gelen öz kaynak düzeninin kuruluşu da kendisinin düşüncesidir. Akaretler arazisinin alınması ve Fulya tesislerinin bulunduğu alanı kulübe kazandırmak için ilk girişimleri yapan da rahmetli Mehmet Üstünkaya'dır. Şimdilerde ise bu isimlerin verildiği tesisler yeniden yapılma adına yıkılırken oturmuş tabuların da yok edilmek üzere olduğunu izliyoruz.
<p>Merhum Şan Ökten'in ismi kaldırılıp yeni binaya Beşiktaş üzerinden milyon Euro'lar kazanan müteahhidin ismi verilmek üzere sözleşme yapılmıştır. Gelen tepkiler üzerine bir açıklama ile bu kişinin adının Şan Ökten isminin önüne konulacağı söylenmiştir. Bu da kabul edilecek bir durum değildir. Kaldı ki bu isim verişler 1989 mali kong-resinde genel kurulca karar altına alınmıştır. Yönetim kurulu kararı geçerli değildir. 
<p>Yönetim kurulunda da bu karara itirazı olanların varlığını biliyorum. Bu arkadaşlar başkanla hiçbir mali bağlantısı olmadığı düşünülen isimler olmuştur. Ancak kendileri diğerlerinin baskısına yenik düşmüşlerdir. 
<p>Günümüzde yeni bir fikir ortaya atılmış ve tedirginlik yaratmıştır. Beşiktaş İnönü Stadı'nın adının değiştirilmesi yönetim kuruluna teklif edilmiştir. Camia senelerdir buraya Şeref Bey Stadı adının verilmesi için çaba sarf etmektedir. Hal böyleyken merhum TFF başkanının isminin verilmesi tepki ile karşılanmaktadır. Buradaki itirazın ana sebebi yukarıda belirttiğim şekilde öncelikle kuruculardan en önde geleninin isminin burada ölümsüzleştirilmesidir. Başkan ve yönetiminin daha duyarlı olması beklenmektedir. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=722452), [web.archive.org (arşiv bağlantısı)](http://web.archive.org/web/20080828180032/http://zaman.com.tr:80/yazar.do?yazino=722452)
# Beşiktaş'a huzur gerekli

*Atıf Keçeci 2008.08.11*

<tr><td class="metin" colspan="2" style="padding-top: 20px; padding-left: 5px; padding-right: 10px;">Yeni sezon hazırlıklarını Avusturya'da tamamlayan Beşiktaş, 14 Ağustos'ta ilk ciddi sınavını UEFA Kupası'nda Bosna-Hersek'in Siroki takımına karşı verecek. Yapılan yorumlar ilk elemenin rahat bir şekilde geçileceği şeklinde.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Yöneticilerin iyi niyeti olarak düşünebileceğimiz bu görüşleri inşallah futbolcu ve teknik adamları etkilemez. Rakip elemelere katılıyorsa bunun ülkesinde başarılı oluşuyla gerçekleştiğini akıllardan çıkarmamak gerekir. Sporda en tehlikeli anlayış rakibi hafife almaktır. Siyah-Beyazlı futbolcuların hazırlık döneminin yurtdışı çalışmalarında en göze batan husus 'arkadaşlık' duygularının çok ileri noktada oluşudur. Yerli-yabancı, takıma yeni katılan oyuncuların kısa sayılacak bir dönemde 'takım ruhu'nu yakalamaları bir ekip için çok önemlidir. Sezon açılışını 29 futbolcu ile yapıp sonrasında iki İbrahim'in kadro dışı kalmasıyla 27'ye inen takımda özkaynak kökenli 10 futbolcunun bulunması 'takım olma ve arkadaşlık' bağlarının güçlü hale gelmesinde önemli bir etkendir.
<p> Kartal yuvası, kurulduğu günden itibaren yetiştirdiği sporculara bu karakteristik özelliği aşılamak yolunda hep başarılı olmuştur. Zaman içinde, özellikle çok başlılık yaşandığı durumlarda aksaklıklar yaşansa da sonrasında normale dönülmüştür. Bu sezon 3 yabancı oyuncu kadroya dahil edilmiştir. Bu isimler genelde defansı güçlendirmeyi amaçlayan mevkilerin adamlarıdır. İki İbrahim'in bana göre aceleyle alınan 'kadro dışı' kalmaları kararı biraz da bu yeni yabancıların defans elemanı oluşlarının rahatlığındandır. Hazırlık maçlarında Zapotocny olumlu puanlar alırken, Sivok ve Seric eldekilerden daha iyi oldukları yönünde bir ışık saçmadılar. 
<p> Yerli transferlerin içerisinde ön plana çıkan Uğur İnceman, bu seneki oyun anlayışındaki değişiklik olan çift ön liberolu sistemin oturmasında Cisse ve Serdar Kurtuluş ile başarılı futbolu ile dikkat çekmiştir. Ekrem ve Tuna için aynı şeyleri söylemek bugün için mümkün değildir. Kulübe zenginliği düşünüldüğünde bile özkaynaktan gelen birçok oyuncuya tercih edilebileceklerini zannetmiyorum. Teknik heyeti önümüzdeki günlerde bekleyen sıkıntı, kadro azaltılırken yaşanacaktır. Bu sene transferleri yapan başkan ve menajer, aldıkları oyuncuların idman kadrolarını bırakın, maçlarda görev almalarını isteyeceklerdir.
<p> Görünen, bu konuda rahat hareket edilemeyeceğidir. Muhtemel bir defans probleminde gündeme hemen iki İbrahim getirilecektir. Önceki sezon en çok eksiklik hissedilen orta saha problemi, çift ön liberolu sistem işlerse takım oyununa mutlaka olumlu yansır. Bu ikilinin yanında görev alacak oyuncuların ofans ve defans beceri yüzdelerinin yüksekliği de büyük bir etken olacaktır. Futbol karakterleri bu tarife uyan Holosko, Tello, Serdar Özkan, Ali Tandoğan ve Aydın önemli şanstır. Gol yollarında bu sezon daha alternatifli bir durum görüyoruz. Batuhan'daki gelişme, Can Erdem'in geçtiğimiz sezon kiralık olarak gittiği takımındaki performansı bu görüşümüzün dayanağıdır. Sonuç olarak yeni sezona değişik bir futbol anlayışı ve oynadığı bölgelerde başarılı olduklarına inanılarak alınan yerli ve yabancı oyuncularla umut dolu girilmektedir.
<p> Siroki'nin geçilerek tur atlanması, Süper Lig'e de moral motivasyon taşımada atılan önemli bir adım olacaktır. Bu olumlu düşünceleri bozacak tek husus maalesef yönetim kurulu olabilir. Öncelikle İbrahim'lerin olayı süratle açıklığa kavuşturulmalıdır. Yapılacak nihai bir açıklama ile konu kapatılmalıdır. Öyle veya böyle bir sonuca varılmalıdır. Tereddütlü düşünmemizin sebebi Ertuğrul Sağlam'ın son basın toplantısında konu ile ilgili 'af edilmeleri mümkün değil' şeklindeki görüşlerinin resmi sitede sansüre uğramasıdır. Diğer nedenleri sıralarsak; iki yöneticinin aynı gün birbirlerini yalanlar tarz açıklamaları, yönetim toplantılarına iştirakin sayısal azlığı sebebiyle İbrahim'lerin kararının bile 5'e 1 alınması. Transfer işlerindeki özellikle Gordon'un alınış ve gönderilemeyişinin oluşturduğu sıkıntılar. Seric'te yaşanan durum. Fulya'daki bazı tesislerin ve İnönü Stadı'nın isimleriyle ilgili spekülasyonlar... Diğer bir önemli konu ise İnönü'nün ne olacağı sorusunun cevabının halen verilmeyişidir. Kombine satışındaki kelimenin tam anlamıyla yaşanan rezaletin tek sorumlusu Başkan Demirören ve yönetim kuruludur. Tutarsız konuşmaları bu sonucu getirmiştir. Bunlar gibi daha birçok olumsuzluğu sıralamak mümkündür. Futbol takımının sağladığı yeni sezon umutları maalesef yönetim kurulundaki kargaşa sebebiyle tam anlamıyla yaşanamamaktadır. 
<p> Onun için diyoruz ki; Beşiktaş için gereken huzur ortamı bir an önce oluşturulmalıdır. Bundan hoşnut olmayanlar, başkanın etrafını saran ve bir seyahati bile kazanç olarak görenlerden başkaları değildir. Bu konudaki radikal kararları almak da başkana düşer. İlk imtihan, Siroki deplasmanıdır. Spor ve futbol sevdalıları hangi kulüp sempatizanı olursa olsun sadece iyi oyunlar görmek, fair-play ruhu taşıyan müsabakalar seyretmek ister. İyi futbol seyir zevki verirken, öncelikle Avrupa kupalarında alınacak başarılı sonuçlar kulüp kasalarının da dolmasını sağlayacaktır. Ülke futbolunun sınıf atlaması Milli Takım'ımızın eylül ayında başlayacağı Dünya Kupası elemelerinde de başarılı olunmasına katkı sağlayacaktır.
<p> Tüm takımlarımızın başarılı bir sezon geçirmeleri tek dileğimizdir... <br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=724614), [web.archive.org (arşiv bağlantısı)](http://web.archive.org/web/20080828180038/http://zaman.com.tr:80/yazar.do?yazino=724614)
# Beşiktaş, Bosna'da rahat kazandı

*Atıf Keçeci 2008.08.15*

<tr><td class="metin" colspan="2" style="padding-top: 20px; padding-left: 5px; padding-right: 10px;">SİROKİ BRİJEG - Beşiktaş ile Siroki Brijeg arasındaki UEFA Kupası ilk eleme maçı için geldiğimiz Bosna-Hersek'in Mostar şehrinde değişik duygular yaşadık. Ne tarafa baksanız 1993'ün çirkin izleri göze çarpıyor. Savaşın acımasızlığı, yıkık binalar, duvarları mermilerle delik deşik olmuş evler ve dahi yolda rastladığımız çeşitli uzuvlarını kaybetmiş insanlar.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> İnanın, bunca sene Avrupa'nın en uç noktalarına kadar gitmiş biri olarak bu seyahatteki kadar sıkıntı çektiğimi hatırlamıyorum. Söylenecek tek söz; günümüzde de savaş çığlıkları atanları Allah ıslah etsin... Bu görüntüleri seyrederek ve sebep olanlara lanetler okuyarak maçın oynanacağı Siroki kasabasındaki Pecara Stadı'na girdiğimizde bu kez de UEFA yetkililerine kızdık. İnönü'de, Ali Sami Yen'de eksiklik bulan ilgililer, buraya nasıl maç vermişler hayret ettik.
<p> Maça gelince... Beşiktaş'ta göze ilk çarpan yenilik, menajer Sinan Engin'in kulübeye inmeyerek tribünde yer almasıydı. Takım tertibi ideal diyebileceğimiz oyunculardan kurulmuştu. Çift ön liberolu sistemde Cisse forvete yakın oynadı. Rakip bireysel ve takım olarak Beşiktaş'ın klasının çok gerisindeydi. Rakibin defansında 8 numaralı Josip Topic ve de 10 numaralı oyun kurucu Dalibor Silic ayağına top yakışan isimler olarak göze çarptı.
<p> Rakibin zayıflığından dolayı, Beşiktaş'ı tam olarak değerlendirmekte zorlandım. Yeni transferlerden Sivok kesici olarak yerden ve havadan başarılı, Uğur İnceman da ön liberoda verimli olacağa benziyor. Defansın ileriye çıkışlarda takımı atağa kaldırabilmek için yan paslar yerine ileriye doğru ayağa garanti paslarla çıkmayı düşünmesi halinde mutlaka verimlilik artacaktır. Bir de sağdan kullanılan kornerleri atmak üzere Tello sahayı tam çaprazına kat ederek geldiğinde, yenilen bir kontrada defansın solunda Aydın tek kalıyor.
<p> Dün anlatmaya çalıştığım pozisyon iki defa yaşandı ve Aydın faulle rakibe müdahale ederek olası tehlikelerin geçiştirilmesini sağladı. Bu hususa dikkat edilmeli. Ali Tandoğan'ın ileriye çıkışları kanat kombinezonları açısından oyuna zenginlik katıyor, burada da Holosko kademeyi düşünmeli ve defansın sağını kontrol etmeli.
<p> Bobo ve Holosko'yu hazır bulmadım. Özellikle Brezilyalı, çabukluğunu kaybetmiş. Zaten Ertuğrul Sağlam da kendisine 68. dakika şans tanıdı ve Nobre ile değiştirdi. Aydın Karabulut, bu sezon daha faydalı olacak bir görüntü çiziyor. 20. dakikada Delgado'nun kafa vuruşu ile kazanılan gol öncesi rakipleriyle yaptığı bire bir mücadelelerde hep galip gelmesi önemliydi. 83'te Serdar Özkan'ın kestiği topa dokunan Nobre skoru 2-0'a, takımını ikinci eleme turuna adım attırdı. Maçın sonlarında Serdar Özkan fanteziye kaçmasa fark üçe çıkabilirdi. Son saniyelerde 25 metreden gol yeme başarısını (!) gösteren Rüştü hatalıydı. Oyuncu değişiklikleri gerekli ve zamanında yapıldı. Son haftalarda disiplin konusunda gösterilen hassasiyete rağmen yedeklerin sahaya çıkışlarında hepsi formalarını giymişken Nobre'nin boyun atkısı gibi sırtına atması enteresandı.<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=726178), [web.archive.org (arşiv bağlantısı)](http://web.archive.org/web/20080828121437/http://zaman.com.tr:80/yazar.do?yazino=726178)
# Özkaynak düzeni masal olmasın!

*Atıf Keçeci 2008.08.20*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'ın sezon öncesi hazırlık döneminde yeni transferlerin yanı sıra ağırlıklı olarak özkaynak düzeninden çağrılan genç sporcular konuşuldu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> 70'li senelerde kurulan bu kartal yuvasında çok sayıda yıldız oyuncu yetişti. O dönemlerin sporcuları şimdilerde önemli birer teknik adam oldu. Ziya Doğan, Fuat Yaman, Rıza Çalımbay, Metin Tekin, Feyyaz Uçar ilk akla gelen isimler. 
<p>14-17 yaş arasındayken, diğer kulüplerde dikkat çekerek Beşiktaş altyapısına kazandırılmış sporcular da tarihe isimlerini yazdırmışlardır. Bu isimlere dışarıdan geldikleri iddiasıyla hep itiraz edilmiştir. Fakat son derece yanlış bir anlayıştır. Metin Tekin, Kocaeli genç takımından, Fikret Demirer, Tunusbağı, Feyyaz Uçar, Avcılar, Nihat Kahveci, Esenler, Batuhan Karadeniz ise İçerenköy'den kulübe kazandırılmışlardır. Tabii Serpil Hamdi Tüzün'ün meziyetlerinden ötürü genç oyuncuların aileleri tarafından Beşiktaş'ın tercih edildiğini de unutmayalım. 
<p>Gelecek vaat eden oyuncuların yukarıya kazandırılmasında en büyük görev yönetimlere düşmektedir. Kulüplerin çok azı bu işe gerektiği şekilde ilgi göstermektedir. Yerimizin darlığı bu kulüpleri ve bakış açılarını irdelemeye yetmeyeceğinden, konumuz olan Beşiktaş'ta bu işler nasıl yürüyor ona bakalım. Son 4 sene sorumlu yönetici Sinan Vardar önderliğinde önemli adımların atıldığını izliyoruz. Beşiktaş'ta 22 yaşındaki defans adamı İbrahim Kaş'a ilgi gösterilmezken, Emre Özkan her an görev alabilecek durumda iken hesaba katılmamışlar, buna karşılık yaşı kemale ermiş yerli ve yabancı oyunculara çuval dolusu paralar ödenmiştir.
<p>Beşiktaş, altyapı konusunda her zaman Türkiye'nin öncüsü olmuştur. Şu anda dışarıya verilen futbolculardan Süper Lig'de iddialı olabilecek bir takım kurmak zor değil. Kasımpaşa'ya verilen Rıza, Menderes ve solbek Bülent'i, Akçaabat Sebat'a verilen Koray Şanlı ve Serkan Çelik'i, G.O.Paşa'ya verilen sağbek Etem'i, Erciyes'te oynayacak olan sağ açık Kenan'ı ve diğerlerini takip edin haklılığımı göreceksiniz.
<p>İşin bir de mali tarafı var. Beşiktaş Kulübü 2007 yılında özkaynak düzeni için tüm masraflar dahil 3 milyon 193 bin 535 YTL harcama yapmış. Bunun sadece 4 bin 500 YTL'si bonservis ve kiralama bedeli olarak ödenmiş. Yani bütçenin % 1,5'luk küçük bir kısmı. Bu gidere karşılık geliri ise 914 bin 825 YTL olmuş. Bu tutarın sadece 45 bin YTL'si, yani tüm gelirin % 5'i futbolcu satışlarından gelmiş, diğerleri sponsorluktan kazanılmış. Bu noktada dikkat çeken husus dışarıya verilen oyuncuların hatır gönül kapsamında yer almasıdır. Demirören yönetiminin başarısızlığı burada da önümüze çıkmaktadır. Kurumsal bir davranış ve profesyonelce düşünüş bu gençlerin satış ve kiralamalarından en azından Sivok'a ödenen bonservis bedelini karşılayabilirdi.
<p>Özkaynak düzeni ile övünebilmek için yukarıda sıralamaya çalıştığım şartların yerine getirilmesi gerekir. Bugün hâlâ teknik adamlarının maaşlarını, sporcularının yol parasını ödemeyerek gerçek düşüncelerini ortaya koyanların bu konuda tek kelime etmemeleri gerekir. Beşiktaş'ta işler biraz iyi gidiyorsa Yemen Ekşioğlu'nun katkıları, Sinan Vardar'ın oluşturduğu oyuncu izleme anlayışı sonucudur. 
<p>Yönetim, özkaynak düzeninin üzerine düşmezse, olay bir masaldan öteye gitmez...<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=727880), [web.archive.org (arşiv bağlantısı)](http://web.archive.org/web/20080828141430/http://zaman.com.tr:80/yazar.do?yazino=727880)
# Kartal Antalya'da kazanmasını bildi....

*Atıf Keçeci 2008.08.25*

<tr><td class="metin" colspan="2" style="padding-top: 20px; padding-left: 5px; padding-right: 10px;">Anlatılmaz bir yoğunluktaki rutubetin artı 4-5 derece daha arttığı sıcak havada yolda yürümenin bile insanı zorladığı saatlerde futbol oynayan sporculara Allah yardım etsin.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Önceki sezon 14 Ağustosa itiraz edip iki hafta ertelensin dediğimiz günleri hatırladım. Demek ki beterinde beteri varmış. Beşiktaş'ı Ertuğrul Sağlam Siroki kadrosu ile sahaya dizmişti. Oyun anlayışı çift öne liberolu olarak devam ediyordu. Yalnız bu defa Cisse defansa , Uğur ise orta sahaya yakın görevlendirilmişti. Sol taraftaki arızanın
<p>devam ettiğini gördük. Aydın oyunda hiç olmayınca Tello karşısında Fildişi sahillerinden gelen Djıehoua 'yu kontrol etmede zorlandı. İlk on dakika içerisinde Antalyaspor'un bu kanattan getirdiği toplar tehlikeli oluyor derken kaleden seken bir topa 18 içerisinde çok düzgün bir vuruş yapan Polonya'lı Bıeneık takımını öne geçiren golü attı. Siyah beyazlı defansın dağınık oyunu geriden top çıkarmada başarısızlıkları ve de çok top kaybı ev sahibi takımın oyunda daha çok gözükmesine neden oldu. Atak hazırlığı konusunda orta sahanın ilk yarıda verimliliğinden bahsetmek çok zordu. Üç pası isabetli bir şekilde kullanamayan bir takımın organize olabilmesi zordu. Nitekim ilk 45 de rakip kalede önemli diyebileceğimiz ikisi de Delgado çıkışlı ve Holosko tarafından değerlendirilemeyen gol pozisyonundan başkasını izleyemedik. Bobo'daki durgunluk , Aydın'ın vurdumduymaz hali, Uğur'un isteksizliği kartalın kolunu kanadını kırmış bir sokuyordu. İkinci golde gene soldan kesilen bir topla geldi. Kale içerisinde ayak içini uzatan Djıehoua başarılı futbolunu golle süslüyordu. Santra yapılmazdan evvel Ertuğrul Sağlam " bugün senden bir hayır gelmez " düşüncesiyle Aydın'a fazla tahammül edemeyerek Serdar Özkan ile değiştirdi. İki farklı galibiyete rağmen geriye yaslanmayı düşünmeyen kırmızı beyazlılar bir yerde Beşiktaş'a şans yaratıyorlardı. Açık futbolları düşünce olarak yerindeydi ama çok da alışık olduğumuz bir taktik anlayışı değildi. İkinci yarıda sahada Uğur'un yerine Nobre vardı. Bu değişiklik dizilişide etkileyip Cisse tek önlibero olarak görev yaptı. Antalyaspor,da ise Vahap oyundaydı. Bu değişiklikler Beşiktaş'ı gol yollarındaki isimlerini çoğaltırken rakip de biraz defans güvenliği anlamında Bıeneık'ı ön libero pozisyonunda kullanıyordu .
<p>Organize olmadaki sıkıntı ikinci yarıda da siyah beyazlı takımın dezavantajıydı. Kontra yediklerinde özellikle Tello'nun bölgesinden çok rahatlıkla top yapıp pozisyon bulan rakibe önlem almayı düşünmemek kenar yönetim zaafıydı. Birkaç pozisyonda Rüştü kalesini terk edip stoper gibi müdahalelerde bulunması skor daha açık bir vaziyete gelebilirdi. Siyah beyazlılara ilk fırsat altı pas üzerinde kazanılan tehlikeli karşılığı çift vuruşla geldi , sonuç alınmadı. 75 den sonra sahaya hakim bir Beşiktaş izliyorduk. Bu üstünlük üç dakika içerisinde Delgado ve Bobo'nun ayaklarından durumu 2-2 ye getirdi. 90 da gene Bobo önce defansı sonra kaleci Ömer'i oyundan düşürerek takımına 3 puan kazandıran sayıyı rakip filelere bıraktı.<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=729873), [web.archive.org (arşiv bağlantısı)](http://web.archive.org/web/20080828121508/http://zaman.com.tr:80/yazar.do?yazino=729873)
# İlk eleme hafif geldi...

*Atıf Keçeci 2008.08.29*

<tr><td class="metin" colspan="2" style="padding-top: 20px; padding-left: 5px; padding-right: 10px;">Deplasmandaki 2-1'lik avantajlı sonuç Beşiktaş'ın işini kolaylaştırmış gözüküyordu. Ertuğrul Sağlam da bu rahatlık karşısında bile oyun sistemini yine çift libero, tek forvet olarak şekillendirilmişti.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Siroki Brijeg, gücü oranında rövanştan bir ekmek çıkarır mıyım düşüncesinde defanstan uzun toplarla özellikle çabuk adamları Wagner'i besleyerek bir şans golü arayışı içerisinde göründü.
<p>Dün sahada iyi gününde olan bir Uğur İnceman seyrettik. Ön libero oyucusundan beklenen karşı ataklara katılma işini başarılı bir şekilde ortaya koydu. Dünün diğer bir çalışkan ismi de Holosko idi. Ofansif anlamdaki başarısını seyrek gelişen rakip ataklar esnasında defansif anlamda da arkadaşlarına destek verdi.
<p>Dikkatimi çeken Sivok ve Zapotocny'in hava toplarındaki zafiyetleriydi. 28'de Tello'nun kontrolünden çıkan Silic'in kestiği hava topuna bu ilkinin ortasından 1.65'lik Wagner'in yükselerek kafa vurması ilginçti.
<p>İkinci yarıda biraz daha canlı bir takım seyretmeye başladık. Anlaşılan devre arasında teknik direktörlerinden gerekli uyarıları almışlardı. Bunun bereketi 49'da Bobo-Serdar paslaşması ile alındı. Fark ikiye çıkmış, herkes rahatlamıştı. Sahadaki futbol ve girilen pozisyonları tribünleri ateşledi, uzun zamandır göremediğimiz bir coşku yaşanıyordu İnönü Stadı'nda.
<p>Delgado'nun 18 üzerinden vuruşu çataldan dönmesi kaptanın şanssızlığıydı. Ancak 4 dakika sonra Bobo, bu defa Serdar Özkan'ın ikramını gole çeviriyor ve bayram başlıyordu.
<p>Siroki karşısındaki farklı galibiyet ikinci yarıdaki iyi futbolla geldi. İkinci elemede eşleşilecek takım mutlaka daha güçlü olacaktır. Onun içindir ki bu maçın havasından çabuk çıkılarak görülen eksikliklerin düzeltilmesi yönünde çalışmalara devam edilmelidir.<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=731443), [web.archive.org (arşiv bağlantısı)](http://web.archive.org/web/20080902072943/http://zaman.com.tr:80/yazar.do?yazino=731443)
# Beşiktaş kazanıyor ama...

*Atıf Keçeci 2008.09.02*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş sahasındaki ilk Süper Lig maçına çıkarken yabancı kontenjanındaki sıkıntıyı Sivok'u kulübeye çekerek gidermişti. İbrahim'lerin Toraman'ı sahada, Üzülmez'i ise yedekler arasındaydı. Taktik anlayışı Sirok ve Antalya maçlarının ilk yarılarında izlediğimiz şekildeydi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>İlk yarı bittiğinde Siyah-Beyazlı takımın oyun anlayışının ne olduğunu, bunun neler getirebileceği ve de futbolun güzelliği adına ne kadar seyir zevki vereceğini düşündüm. Şablona baktığımızda 4'lü defans, önünde çift ön libero (Uğur-Cisse), ortada biri santrforun arkasına daha yakın oynayan (Delgado) 3'lü orta saha ve tek forvet (Bobo). Kendi sahanda oynuyorsun ve hedefin şampiyonluk. Rakibin ise ligin orta sıralarında yer alması ile mutlu olacak bir ekip.
<p> Teknik kadro herhalde Konyaspor'un geçen hafta 3 gollü galibiyetinin etkisinde kalıp defans güvenliğini öne çıkaran bir taktik anlayış taşıyordu. Oysa rakip iki de gol yemişti, bu da hesaba katılmalıydı. Özellikle defansın hazırlık pasları yapması rakibin pozisyon almasını kolaylaştırıyor. Beşiktaş'ın çözüm bekleyen bir olayı da Tello'nun sağdan yapılacak duran top vuruşlarında sahayı çaprazına kat ederek gelmesi ve bunun sonucunda rakibe bu kanatta büyük bir boşluk bırakılması.
<p> Bu anlatmaya çalıştığımız nedenlerle ilk yarı 0-0 olarak sonuçlandı. Bu da oynanan futbolun tam karşılığıydı. İkinci yarıda 49'da Delgado'nun soldan son çizgiye paralel çıkardığı topla kimse ilgilenmeyip Jefferson'da 'ne olacak' diye beklerken bir anda filelerle buluşması sonucu gelen şans golü skoru 1-0 yaptı.
<p> Beşiktaş galip duruma geçmiş, sonrasında Bobo'nun kaleye gönderdiği topa arka direk dibinde dokunan Holosko 2-0'la takımını rahatlattı. Siyah-Beyazlı takım iki haftadır futbol adına önemli işler yapmaksızın kazanıyor. Gözüken ise futbolun gerekliliği olan organize futbol oynama işini şimdilerde beceremiyor. Fikstür avantajı bir yere kadar gider ama sonrasında şahsımca yaptığım tespitler düzeltilmezse sıkıntı yaşanması kaçınılmaz olur.<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=733018), [web.archive.org (arşiv bağlantısı)](http://web.archive.org/web/20080908081254/http://www.zaman.com.tr:80/yazar.do?yazino=733018)
# Sinirlerimize hakim olalım...

*Atıf Keçeci 2008.09.17*

<tr><td class="metin" colspan="2" style="padding-top: 20px; padding-left: 5px; padding-right: 10px;">Süper Lig, bu sene alışılmışın dışında gergin başladı ve öyle devam ediyor.  İlk hafta Gaziantep ve Antalya'da yaşananlar giderek saha içerisine yayıldı ve sarı ve kırmızı kartlar birbiri ardına ceplerden çıktı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>İlk 3 haftada hakemlerin 16'sı kırmızı 130 karta başvurmaları geri kalan 31 haftada hangi boyutlara ulaşır, doğrusu endişe duyuyorum. Sarı ve kırmızı kartların önemli bölümünün oyun dışı hareketler sonucu gösterilmiş olması, futbolcuların kuralları bilmemeleri veya önemsemediklerini akla getiriyor.
<p> Hakeme itirazın, sevinç gösterisi esnasında forma çıkarmanın kartlık olduğunu bilmeyen futbolcu olduğunu zannetmiyorum. Bu kuralları bilerek ihlal etmenin adı sorumsuzluktan başka bir şey değildir. Kulüpler, bir dediğini iki yapmadıkları futbolcularının cezalı duruma düşmeleri konusunda harekete geçmeliler. Her kulüp yönetimi, başarılar karşısında uygulayacakları prim esaslarını yayınladıklarında oyunculardan farklı istekler gelir ve çoklukla da istemleri kabul görür. Buna karşılık futbolcular, başarısızlık ve de kart görmeleri halinde kulüplerinin ceza kesmesi konusunda hep Fransız olurlar!
<p> Önceki TFF yönetimi, özellikle statlardaki küfrü önlemek adına birçok yaptırımı lig statüsüne dahil etmişti. Saha kapama sonrasında puan silinmesi ciddi bir tehdit unsuru olarak caydırıcı bir hüviyet kazanmıştı. Şimdilerde ise bu konuda geri adım atılmış olması tribünleri rahatlatmış. Özellikle Ali Sami Yen'deki küfürlü tezahürat bunun en önemli göstergesidir. Bakalım PFDK bu konuda ne karar verecek? Örnek olması açısından son derece önemli görüyorum.
<p> Bu konularda Beşiktaş'ı topyekun sinirleri alınmış görmek diğerlerine örnek olmalıdır. Antalya'da başkana yönelik hiçbir haklı nedeni olmayan hareketleri bile tüm camiaya mal etmeyen Yıldırım Demirören, içine sindiremese bile doğruyu yapmıştır. O maçtan sonra Antalyaspor kulübünün açıklamaları, bu haftaki Gaziantepspor kulübü başkanı İbrahim Kızıl'ın maçın hakemi hakkındaki söylemleri hiçbir haklı nedeni olmadığından şık olmamıştır. 
<p> Sen önce futbolcunun yaptıklarını değerlendirecek, bu suretle doğruyu bulup sonrasında görüş bildireceksin. Oysa en kolay olanı biraz da taraftara şirin gözükmek adına hakeme veryansın edeceksin. Çok merak ediyorum; Kızıl başkan, maçın son 5 dakikasını tekrar seyretti mi? Bunu yaptıysa söylediklerinin ne kadar boş olduğunu mutlaka idrak etmiştir.
<p>Metalist maçı;
<p>Beşiktaş yarın önemli bir sınavdan geçecek. UEFA'da yola devam edebilmek için ikinci eleme turunun iç saha maçı çok büyük önem taşımaktadır. Bilenlerden öğrendiğimiz kadarıyla rakip kolay lokma değil. İyi organize olan ve de deplasmanlarda başarılı sonuçlar çıkaran bir ekip. Trabzonspor karşısındaki oyun anlayışı ve gösterilen performans bu maç için yeterli olamayabilir. Son maçın son bölümünün orta alanda geçmesi 'beraberlik hepimizi kurtarır' anlayışının ürünüdür ama telafisi olmayan iki ayaklı müsabakalarda çok tehlikelidir. Böyle maçlarda özel oyunculara büyük görevler düşer. Delgado, Cisse, Sivok, Zapotocny sahne almalı ve 'sağlam defans, akıllı oyun, bol gol' sloganı gerçekleştirilmelidir. Bol golün çift ön libero, tek forvet ile gerçekleşmesinin zor olduğunu göz ardı etmemek çok önemlidir. Temennimiz ikinci maça avantajlı bir skorla çıkmaktır...<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=739164), [web.archive.org (arşiv bağlantısı)](http://web.archive.org/web/20080922221642/http://www.zaman.com.tr:80/yazar.do?yazino=739164)
# Beşiktaş işi kolaylaştıramadı

*Atıf Keçeci 2008.09.19*

<tr><td class="metin" colspan="2" style="padding-top: 20px; padding-left: 5px; padding-right: 10px;">UEFA elemelerinin 2. serisinin ilk maçında Beşiktaş'a rövanşa rahat gideceği avantajlı bir skor gerekiyordu. Takım tertibi ve oyun taktiği değişikliğe uğramıştı. Cisse tek ön libero, önünde Uğur, Delgado ve Tello üçlüsü, gol yollarında doğru olan yapılmış ve Nobre-Holosko görevlendirilmişti.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Daha oyunun başlangıcında farklı bir Siyah-Beyazlı takım izleyeceğimiz fikri hepimizde uyandı. Orta üçlü yer değiştirerek rakibin aklını karıştırırken, özellikle Uğur'un sağ kanat bindirmeleri karşı kalede pozisyonlar yarattı. Temsilcimiz ilk 15 dakika tek kale oynarken, Zapotocny'nin rakibine ceza alanında 12 kusurlu hareket tarifine giren müdahalesine devam diyen hakem, adeta koruyucu melek hüviyetine bürünmüştü.
<p>Saha ve topa hakimiyet ilk yarıda rakip kalede birçok gol fırsatı yaratsa da Holosko saç baş yolduran beceriksizliklerin sahibi olunca Kartal sonuca gitmede zorlandı. 51'de kaleciden dönen topu takip edip attığı golle kendisini affettirmeyi bildi. Dün ilk defa bir arada oynayan geri dörtlüde özellikle Zapotocny, zamanında yaptığı baskılarla defansa nefes aldırdı. Bu becerisine karşı rakiplerine müdahalede cezayı gerektiren sert hareketlerine hakemin Fransız kalışı belki ülke özelliğindendi ama Zapotocny her zaman bu müsamahayı görmez. 
<p>Kontratoplarda çabuk hareket edip çoğalan Metalist karşısında Seric'i adam ve saha markajı konusunda eksik buldum. Defans adamı rakibini göğüslemediği takdirde dün olduğu gibi kontrolünden kaçırır ve kalende tehlikeler yaşanmasına neden olursun. Galibiyet golü sonrası yaşanan sevinç bir anda kabusa dönüşebilirdi ki Metalist atağında bu defa Rüştü'yü de geçen top, üst direkte sonlanıyor ve tribünler derin bir 'oh' çekiyordu. Bu pozisyona yol açan da defansın adam paylaşımındaki yanlışlardı.
<p>Metalist kolay bir rakip olmadığını sonuna kadar yaptığı mücadele ve de teslimiyeti kabul etmeyen futbol anlayışı ile ortaya koydu. Gol adamları Avelino ve Devic rövanşta çok dikkat edilmesi gereken oyuncular. Özellikle Avelino çabukluğu ve fizik gücüyle hep üstünlük sağladı. Nobre-Bobo ve Tello-Serdar Özkan değişiklikleri herhalde orta saha ve forvete maçın sonlarında dinamizm kazandırmak adınaydı. Misafir takımın 80'de 25 metreden kullandığı serbest atışta Rüştü topu direkle birlikte tokatlamasa hüzünlü bir durum yaşanabilirdi. Rakibin düşünüldüğü gibi kolay geçilecek bir takım olmadığını sahadaki oyunuyla da gördük. Şimdi işin Ukrayna ayağını düşünme zamanı. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=740125), [web.archive.org (arşiv bağlantısı)](http://web.archive.org/web/20080922021940/http://www.zaman.com.tr:80/yazar.do?yazino=740125)
# Beşiktaş zorlanmadı

*Atıf Keçeci 2008.09.22*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş taraftarı, Gaziantepspor'u kolay bir rakip olarak görmüş olacak ki maça rağbet etmemişti. Aynı düşünce içerisinde olsa gerek, Ertuğrul Sağlam da Rüştü, Seric, Uğur, Delgado ve Holosko'yu dinlenmeye almıştı. Bu Metalist maçı öncesinde aşırı yorgunluğa bir tedbir ise de Süper Lig'i düşünmemek anlamına gelir ki hiç de doğru bir yaklaşım olmaz. Ekip sporlarında devamlılık, istikrarı da beraberinde getirir.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Büyük ihtimalle Metalist maçında geri dörtlü Serdar Kurtuluş veya İbrahim Toraman-Zapotocny-Sivok-Seric olacak. Birlikte bir defa oynayan defans dörtlüsünün kupa maçından önceki iki Süper Lig maçında beraber olmaları uygun olmaz mı? Kartal, Gaziantepspor önünde oyuna hızlı başlamanın faydasını 3. dakikada attığı golle gördü. Bobo, rakip defans ve kaleci Murat'ın ikramını mükemmel bir vuruşla değerlendirdi. 
<p> Çift santrafor uygulamasını ilk 10 dakika içerisinde 3 net gol pozisyonuyla anlatma fırsatını Nobre topları ezerek imkan tanımadı. Kanatları kullanmada gene verimlilik yaşanmadı. Serdar Özkan biraz gayret sarf ederken Tello hiçbir varlık gösteremedi. Dün sahada ne yaptığını bilen bir tek Bobo, son 20 dakikada Nobre vardı. Bobo çapraz koşular yaptı, kenarlara gelerek top taşıdı ve Nobre'yi pozisyonlara soktu. Çift ön liberolu oyun anlayışı topun çoklukla orta alanda kalmasına neden oluyor. Oysa karşı ataklarda ileride çoğalma adına forvetlere destek verseler sonuca gitmede rahatlık sağlanır.
<p> Dünkü Beşiktaş'ta, rakibi 10 kişi kaldıktan sonra bu anlayış hakim oldu. 53'te Serdar Özkan çaprazdan şık bir vuruşla skoru 2-0'a taşıyınca maçın da bir anlamda sonucu belli oldu. Zapo'nun Nobre'ye attırdığı üçüncü gol öncesi ileri çıkışı hep istenen ve beklenen bir futbol etkinliğiydi. 
<p> Dün Nobre'nin kramponlarını değiştirmek üzere kenara gelişinden sonra oyuna girmesi için hakem Kamil Abitoğlu'nun teçhizat kontrolünü 4. hakem yerine kendisi üstlenmesi kuralın uygulanmasındaki işgüzarlıktan başka bir şey değildi. Kulübe ve tribündekilerin Nobre'nin oyuna geç alınışındaki tepkileri bu kuralı bilmemelerinden kaynaklandı. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=741237), [web.archive.org (arşiv bağlantısı)](http://web.archive.org/web/20081012141431/http://www.zaman.com.tr:80/yazar.do?yazino=741237)
# Belediye yine ters geldi

*Atıf Keçeci 2008.09.28*

<tr><td class="metin" colspan="2" style="padding-top: 20px; padding-left: 5px; padding-right: 10px;">Geçen sezon Beşiktaş'tan 4 puan alan; ancak bu sezon 4 maçlık periyot sonunda galibiyeti olmayan İstanbul Büyükşehir Belediye arasındaki çekişmeli geçmeye namzet oyunu seyretmeye gelenleri elle tek tek saymak bile mümkündü.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Oysa maç saati başka bir müsabaka da olmadığına göre 16.00'da rahatlıkla oynanabilir ve bir hayli sporsever tribünlerdeki yerlerini alabilirdi.
<p> Hep söyleyip kendimizin dinlediği tecrübeli ve becerili yönetici işleri olan bu durumlar ne yazık ki Beşiktaş'ta çoklukla yaşanıyor. Ertuğrul Sağlam kadroda değişikliğe gitmiş, Gaziantep maçında forma verdiği Bobo ve İbrahim Toraman'ı kulübeye çekmişti. Serdar Özkan sakatlığı sebebiyle yoktu. Bunların bölgesinde ise Holosko, Ekrem Dağ ve bu defa Delgado ilk on birde yer almıştı. Sistem ilk yarı 4-1-3-2 olarak korunmuş, ikinci yarı başlarken Tello-Uğur İnceman değişikliği sonrası bu oyuncu bu defa Cisse ile çift ön libero görevi üstlenmişti. 
<p> Maçın henüz başlarında gelen erken gol, Siyah-Beyazlı takımı rahat bir futbol oynamaya yöneltti. Dün Ekrem Dağ'ı daha uzun süreli oyunda gördük. Serdar Kurtuluş'un önünde bu kanadı verimli kullandığı gibi forvete de destek vermesi ile gecenin göze batan oyuncularından biri oldu.
<p> Beşiktaş'ın organize olmadaki sıkıntıları maçların kazanılması ile görmezlikten geliniyor. Dünkü İstanbul Büyükşehir Belediyespor, sahada hiçbir varlık gösteremeyince işi, Efe ve Kerim'in tecrübesi ile Adriano'nun fizik gücünün yanı sıra fırsatçılığından gelebilecek gollere bağlamıştı. Nitekim 57'de gelen beraberlik golünde Cisse, Gökhan Zan ve Zapotocny arasından yükselerek vurduğu kafa, son maçlarda çok beğenilen Siyah-Beyazlı defansın adam paylaşımındaki yetersizliğinin bir göstergesiydi.
<p> Sağlam, gol ayaklarını çoğaltmak adına 74'te son değişikliği sakatlanma riskini üstlenerek Ekrem-Bobo olarak yaptı. Nobre sayılmayan iki golün sahibi oldu. İlk pozisyonda hakem Bülent Yıldırım kalecinin topa hakim olduğunu, ikinci pozisyonda ise rakibin sağ ayağına sol ayağı ile bastığını bizlerin monitörden gördüğü gibi tespit etmiş olacak ki geçersiz saydı. Siyah-Beyazlı takımın topla ve rakip yarı sahada daha çok oynadığı maçta geriden oyunu başlatma becerisini gösteremediğinden ileride oyun kurmada haliyle başarılı olamayınca kötü günündeki rakibine tarihin tekerrürü anlamında gene puan vermiş oldu.<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=743593), [web.archive.org (arşiv bağlantısı)](http://web.archive.org/web/20081012141437/http://www.zaman.com.tr:80/yazar.do?yazino=743593)
# Tur yerine hüsran

*Atıf Keçeci 2008.10.03*

<tr><td class="metin" colspan="2" style="padding-top: 20px; padding-left: 5px; padding-right: 10px;">KHARKİV- UEFA Kupası'nda gruplara kalmanın yolu ilk maçın tek gollü avantajından istifade etmekten geçiyordu. Kharkiv'de saha ve iklim şartları futbol oynamaya çok uygundu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bize lazım olan, rakibi elemek adına bir futbol anlayışını sahaya yansıtabilmekti.
<p>Ertuğrul Sağlam, "Rakibimiz çabuk atağa çıkıyor ve aynı zamanda da çoğalıyor." diyerek teşhisi koymuş, tedavisi için gerekenleri yapacağı izlenimi vermişti. Maç başladığında defans blokunun kalemizin uzağında kurulduğunu gördüğümüzde, "oyunu orta alana yıkarak sahayı daraltmak" düşüncesi anlayışının varlığını gördük. Sivok'un yokluğu geri dörtlünün ortasında Gökhan Zan'a görev verilmesi zorunluluğunu getirmişti. Son lig maçında kenarda bekleyen Seric bu defa sahadaydı. Bu düşünce 4 gün önce 'var' idiyse oynatılmaması doğru bir anlayış değildi. Ofansif yönden rahatsız edeceğini bildiğin bir rakibe karşı birbirine alışmış futbolcularla oynamak gerekmez miydi? Beklendiği şekilde rakip başlama düdüğü ile birlikte gol arayışlarını toplu hücuma çıkışla net gösteriyordu. Öyle ki ilk 10 dakika içerisinde 5 korner kullandılar. Siyah-Beyazlı takımımız rakibi bozma adına çıkışlarında erken müdahaleyi beceremeyince oyun Metalist'in kontrolüne geçti. Solda Seric ve Tello'nun hiçbir varlık gösterememeleri, geriden ve ortadan organize olmak adına etkili olmayınca takım oyunu da haliyle gerçekleşmedi. 
<p>15. dakikada 400 bin dolarlık Jackson'un 35 metreden attığı golü bizlerin tribünden seyrettiği gibi başta kaleci Hakan olmak üzere bütün takım seyretti. Hâlâ Kartal'ın bir gol atıp turu yakalama şansı vardı. 26. dakikada yenilen gol bu umutları da azaltıyordu. Siyah-Beyazlı futbolcuların kazanmak adına hiçbir gayretleri yoktu. Buna karşılık rakibin aynı anlayışı sahaya futbol becerisi olarak yansıtması kendilerine gruplara katılma şansını getirdi. İkinci yarıya başlarken sağda hiçbir topu tutamayan ve kötü bir futbol sergileyen İbrahim Toraman yerini Serdar Özkan'a bırakmış, takım düzeni de değişikliğe uğramıştı. Ancak önemli açıklar veren defansta çözüm sadece İbrahim Toraman'ı dışarı almaktan geçmiyordu. Seric başta olmak üzere Gökhan ve Zapotocny kötü oynuyorlardı. 71. dakikada gelen üçüncü golü ve de 74'te günün başarılı ismi Gancarczyk'in 25 metreden attığı serbest vuruşu herkes seyretti. Sonuç olarak kazanma azimlerini formalarının son yerine kadar ıslatarak yaptıkları mücadele ile sahaya yayan taraf Metalist, haklı olarak turu geçmiş oldu. 
<p>Beşiktaşlı yöneticilerin, rakibin Papa Gueye, Devic ve Jackson'un maliyetlerinin 400'er bin dolar olduğunu hesaba katıp kendi aldıkları 4'er milyon Euro'luk futbolcularını kıyaslamalarında fayda görüyorum. Uçakla dahi 7 saatte ulaştığımız Kharkiv'de bu hezimeti yaşamamalıydık... <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=745076), [web.archive.org (arşiv bağlantısı)](http://web.archive.org/web/20081012141452/http://www.zaman.com.tr:80/yazar.do?yazino=745076)
# Önce aynaya bakın

*Atıf Keçeci 2008.10.06*

<tr><td class="metin" colspan="2" style="padding-top: 20px; padding-left: 5px; padding-right: 10px;">Meğer yönetim kurulu, Ertuğrul Sağlam'ı yemek için kötü bir sonuç bekliyormuş. Büyükşehir maçı öncesine kadar methiyeler döktükleri takım için şimdi söylediklerine baktığımızda bu insanların önemli kişilik sorunları olduğunu anlıyoruz. Aynı sözleri yazılarına döken maalesef medya mensupları da var. Düne kadar tüm 'en'leri Beşiktaş için sarf edenler şimdilerde aksi görüş sahibi olmuşlar.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Doğrudur, Beşiktaş, UEFA Kupası'nda gruplara katılım hakkını rakibi daha iyi oynayıp üstünlük sağlamasından ötürü kaybetmiştir. Bu bir ilk değildir, tüm spor branşlarında mücadele eden takımlar için her zaman yaşanan ve yaşanacak olaylardır. Teknik kadro hatalar da yapmıştır. Şahsi düşüncem, kadro istikrarı sağlanamadığı için takım olunamamıştır. Bu ve benzer yanlışlar vardır. 
<p> Ertuğrul Sağlam tercihini yapan bu başkan ve yöneticilerdir. Düne kadar da kendisine sahip çıkmışlardır. Bu dönüşün nedeni gelecek adına mutlaka sorgulanmalıdır. Akil insanlar, alacakları karar öncesi mutlaka empati yaparlar. Ancak dediğim gibi 'akil'lik çok önemlidir. Metalist maçı bitimi sonrasında otelin lobisinde otururken başkan ve yöneticileri taşıyan minibüs kapıya yanaşarak yolcularını bıraktı. Başkan, en önde kıpkırmızı bir suratla süratle asansöre binip odasına çekildi. Yanımıza gelen bazı yöneticilerle görüşürken minibüs içerisinde yöneticilerin Sağlam'ın maç sonrası yaptığı konuşma esnasında sarf ettiği "Hayat devam ediyor" sözüne takıldıklarını ve Başkan'a hocayı şikayet ederek, "Bu adam bizi götürecek" tarzında laflar ettiklerini öğrendim. 
<p> Bu arada yönetici Şeref Yalçın, etrafını saran muhabirlere hoca ile ilgili veryansın ediyordu. İşin bir de Türkiye ayağı var. Haftalar önce konuşma yasağı getirilen yönetici Levent Erdoğan'ın "İstifa erdemdir." açıklaması, AA'nın mesajı telefonlarımıza düşüyor. Hemen Erdoğan'ı aradım... Bu açıklama doğru mu, yoksa arkasından çoklukla olduğu gibi kulüp resmi sitesinden yalanlama geçilecek mi diye ekleme yapmayı ihmal etmedim. "Söyledim" dedi, anladım ki işler değişik boyutta. 
<p> Ne Şeref Yalçın ne de Levent Erdoğan'ın, bu açıklamaları kendiliklerinden yapmadığı açık ve net olarak ortadaydı. Bunun böyle olduğunun doğrulamasını ertesi gün Demirören-Lucescu görüşmesi yapmış oluyordu. Yönetiminde 4 teknik adam ile çalışma başarısı(!) gösteren yönetim şimdi 5'incisi için marşa basmıştı.
<p> Yukarıda bahsettiğim 'akil'liğin işte burada da eksikliği öne çıkıyordu. Takımın başında teknik adam varken onunla hiçbir görüşme yapılmadan yenisi ile masaya oturmak ne kadar insani, ahlaki ve de ticari bir anlayıştı! Görevdeki insanların kişilikleri, gururları, onurları bu kadar göz ardı edilebilir miydi? Bunu düşünebilmek için insanların bu duygularının gelişmiş olması da bu noktada çok önemlidir. 
<p> Her şeyin bir yakışanı vardır. Eğer bir tasarrufa gidilecekse bu, taraflar arasında konuşulur ve karara bağlanır. Böylesine bir yol takip etmek hiçbir kurum ve kuruluşa yakışmayacağı gibi Beşiktaş'ın Yıldırım Demirören yönetimlerinin iş başı yaptığı ana kadar var olan sportif ve kurumsal anlayışına hiç yakışmamıştır.
<p> İşin bir de medya ayağı var. 2 sezondur önce misafirleri de kapsayan futbol takımının seyahatlerinde uçakğa sporcu yönetici dışında medya mensupları dahil, hiçbir kimse alınmıyordu. Misafir konusu, geçen sezonki Marsilya maçıyla delinmişti. Zira bir müddet sonra kongre vardı.
<p> İlk eleme maçında seyahat zorluklarına rağmen başkanın o gün düşünmediği bu defa kaybedilen tur sonrası aklına düşüyor ve medya mensupları uçağa davet ediliyordu. Kharkov Oteli'nde medya mensuplarının oluşuna tahammül edemeyip bu işi organize eden görevlilere çıkışan başkan nedense bu defa birlikte olmayı arzuluyor! Bu talebini kişilik sahibi insanların kabul etmeyerek ben dahil, 10-11 saatlik çileli yolculuğu tercih etmeleri başkana umarım bir ders olmuş ve kimlerin bir uçak seyahatine tenezzül etmediğini bir kere daha görmüştür. 
<p> O uçağa binen Yıldırım Demirören'e yakınlığıyla bilinen muhabirin yaptığı bir haber var: "Ertuğrul Sağlam: 2010'a kadar mukavelem var, ben ve arkadaşlarım paramızı almadan gitmeyiz." dediğini yazmış. Sağlam'a sordum, "Bu muhabirle konuşmadım bile." cevabını aldım. Gazetecilik bu mudur? Özellikle böyle konularda haber yapılırken daha dikkatli olunmak yerine istenenleri emir kabul edip yazmanın karşılığı mutlaka sadece uçağa alınmak değildir. 
<p> Başkan ve yöneticilere tavsiyem: Oturup bir kısmı 4,5, yenileri 1,5 yıllık icraatlarına baksınlar. Kulübün aldıkları andaki borcunu şimdiki ile kıyaslasınlar. 5 sezon içerisinde yaptıkları transferlerden ötürü kulübün kaç milyon Euro'sunu sokağa attıklarının vicdani muhasebesini yapsınlar. Futbol AŞ'nin son 3 mali dönemdir neden ziyan ettiğini, dolayısı ile ortaklarına diğer kulüpler ciddi miktarda temettü dağıtırken kendilerinin sadece birlik ve beraberlik türküsü söylediklerini anımsasınlar.
<p> Yapılan transferlerdeki gazetelere düşen farklı bedellerin akıbetini sorgulasınlar. Fulya'da oynanan oyunlara önce karşı çıkıp sonrasında bir koltuk veya bilemediğimiz sebeplerden ötürü 'olur' diyenler gerçekler muhtelif yollardan açığa çıktığında önce çocuklarına ne cevap verecekler şimdiden düşünsünler.
<p> Biliyorum ki bunu bugüne kadar yapmasını beklediğim az sayıdaki isimler de boş çıktığı gibi diğerlerinden böylesine bir onurlu hareketi beklemiyorum. Ama şunu mutlaka yapmalıdırlar. Ellerinde düne kadar taşıdıkları bir Ertuğrul Sağlam posteri ile aynaya baksınlar ve esas suçlunun kim olduğunu görsünler. Hiç olmazsa bu defalık haysiyet sahibi insanların yapabildiği öz eleştiriyi vicdanları ile paylaşsınlar... <br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=746010), [web.archive.org (arşiv bağlantısı)](http://web.archive.org/web/20081012141503/http://www.zaman.com.tr:80/yazar.do?yazino=746010)
# Anlayana Sağlam'dan ders

*Atıf Keçeci 2008.10.08*

<tr><td class="metin" colspan="2" style="padding-top: 20px; padding-left: 5px; padding-right: 10px;">Metalist maçından sonraki gelişmelere Ertuğrul Sağlam, galibiyetle biten Hacettepe maçından sonra gereken cevabı verdi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Açıklamalarının her cümlesi kendisine karşı gelenlere ve ayrılmasına çanak tutanlara ders anlamındaydı. Ümraniye Tesisleri'ndeki basın toplantısını yerinden takip ederken ben de ne diyecek diye merak edenlerdendim.Son derece sakin, vakur bir eda ile yaptığı konuşması "anlayana sivri sinek saz, anlamayana davul zurna az" sözcüklerinin bir hatırlatmasıydı. 
<p> Bir başkan düşünün ki yaptığı konuşmayı inkar edebiliyor. Bir yönetici düşünün ki başkanının yerine düşüncelerini dile getiriyor. Bir gazeteci düşünün ki neyin karşılığı olduğunun günahı boynuna meslek onur ve haysiyetini çiğneyerek yalan yazıyor. Sağlam konuşmasına "biz Beşiktaş'lılık onur ve gururunu Sayın Süleyman Seba'dan öğrendik" diye başladı. Kendisini transfer eden Seba'yı överken, teknik direktör yapan Yıldırım Demirören'in adını hiç telaffuz etmedi. Bunun anlamı anlayana çok şeyler ifade eder. Konuşan yöneticilere bakıyorsunuz, geçmişleri kara leke gibi boyunlarına asılı duruyor. Bu arkadaşlara soruyorum Metalist maçını kaybetmek mi utanılması gereken bir durum, yoksa 1998 senesi ekim ayında Galatasaray kafilesi ile İsviçre'ye maça gidip orada sığınma hakkı istemek mi? Sağlam geçmişin dökümünü yaptı. Bugün itibarıyla da şampiyonluk iddiasını taşıyan bir konumda olduğunu anlattı. Maçı kaybeden takımın futbolcularının transferlerinin büyük bölümünü yapan Yıldırım Demirören ve Sinan Engin. 2 liralık adamları 4 liraya aldıkları günlerce medyada yer aldı. Metalist maçında yenilen iki golde hata yapan kim? Bu ikilinin transferi olan Zapotocny.
<p> Ödenen para sadece bonservis bedeli olarak 4,7 milyon Euro. Bu yanlışları yapanlar koltuklarında, Ertuğrul Sağlam istenmeyen adam. İnsan biraz utanır, sıkılır. Ama para öylesine gözlerinin önünü perdelemiş ki hiçbir şeyi görmüyor, duymuyorlar. Merakla Sinan Engin'in ne yapacağını takip ediyorum. Sorumluluğu paylaştığı teknik direktör istifasını verirken onu da yanında göreceğimi zannetmiştim. Ben hâlâ onu çocukluktan delikanlılığa dönüşündeki haliyle düşünüyor ve böyle bir davranış bekliyorum.
<p> Korkum "Sinan eski Sinan değil" diyenlere kızmak yerine hak verir noktaya gelmek. İnşallah beni mahcup etmez. İstifa erdemdir diyen yöneticiye sorarım Beşiktaş'ı bu duruma getiren sizlerde bu "Erdem" denilen kavram gelişmemiş midir? Telaffuz ettiğinize göre anlamını biliyorsunuz, o halde niye hâlâ o koltuklardasınız? Şimdi ben sizlere sesleniyorum: 105 yıllık koca çınarı lodosa tutulmuş dal parçası haline getiren sizler ne zaman bu erdemi gösterip Beşiktaş'ın yakasından düşeceksiniz? Bu kulübü daha ne kadar ele güne rezil edeceksiniz? Biraz kulüp sevginiz varsa arkanıza bakmadan bırakıp gidin. Sonunuz kovularak gitmek, bunu şimdiden görüyorum. Bu yönetimin yaptıklarını Karakartal hiç mi hiç hak etmiyor. Ne kötü kadermiş bu Beşiktaş'ınki.
<p> Sizler Sağlam'ın yalan yazan gazeteciler için sarf ettiği "Haklarımın haricinde tek kuruş almadan gidiyorum, acaba yalanlarınızdan utanacak mısınız?" sözlerinden kendinize pay çıkaracak mısınız, en azından yüzünüz kızardı mı? 
<p> Söylenecek daha çok laf var ama insanımızın "Adam gibi adam Ertuğrul Sağlam" tarifi bir yerde sizlere en büyük cevaptır. Hâlâ bir şeyler anlamadıysanız, koltuklarınızda oturmaya devam ederseniz bundan sonrasında 40 yıllık kongre ve divan üyesi olarak böyle bir yönetim kurulu tarafından idare edilmek benim yüzümü kızartacaktır. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=746821), [web.archive.org (arşiv bağlantısı)](http://web.archive.org/web/20081012141514/http://www.zaman.com.tr:80/yazar.do?yazino=746821)
# Ertuğrul Sağlam'ın  mesajlarına dikkat

*Atıf Keçeci 2008.10.09*

<tr><td class="metin" colspan="2" style="padding-top: 20px; padding-left: 5px; padding-right: 10px;">Görevinden onurlu bir şekilde birçok adrese adamlık dersi vererek ayrılan Ertuğrul Sağlam, açıklamalarıyla insanları "ne demek istiyor" sorusuyla baş başa bıraktı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Sağlam, "Bizler üzülürken sevinenler." vardı derken kimleri kastetti, bunları düşünmek gerekir. Bu kişiler eğer kulüp yöneticisi ise durum çok vahim halde demektir. Ertuğrul Sağlam'ı isteyen ve iki sezondur görev verip "arkasındayız" diyen bu yönetim içerisinde aksini düşünüp görüş bildiremeyenlerin medya önünde kahraman kesildiklerini görmemiz ipuçları vermektedir.
<p>"Bazı medya organları tarafından yıpratıldım." demiştir. Evet olayların içerisinde olan bizler, bu kişilerin sayısının 2'den fazla olmadığını bilmekteyiz. Bu kişiler her ne kadar "bize röportaj vermediği için eleştiriyoruz" deseler de bunun sebebinin bu durum olmadığını, bizden daha iyi biliyorlar. Başkanın medyadaki sözcüsü gibi hareket etmenin mutlaka karşılığı bir sevgi bağı mıdır yoksa tamamen duygusal mıdır!
<p>Başkanın doğru konuşmadığını kibar bir dille belirtmesi nezaketi gereği olmuştur. Yardımcılarından Birol hocanın "Eğer Lucescu'dan olumlu cevap alsaydınız gene bu şekilde kalmamız için ısrarcı olacak mıydınız?" sorusu, zaten başkanın yalanını ortaya koymuştur.
<p>Beşiktaş, ağır bir yara almıştır, bunun tek sorumlusu başkan değildir. Yönetici koltuğunda oturup tamamen kişisel hesapları gereği hep başkan gibi düşünenler artık vicdanlarıyla hesaplaşmalıdırlar. Zira yarınlarda en azından aile efradlarına hesap vermek zorunda kalacaklardır.
<p>Bakın kamuoyunun büyük desteğini alan Ertuğrul Sağlam'a açıklamalarıyla devlet büyüklerinin sahip çıkması da çok dikkat çekici bir gelişmedir. Bu derece yapılanın yanlış olduğunun tepkilerle dile getirilmesine karşı başkan, yönetici ve menajer Sinan Engin'in hâlâ koltuklarından kopmamaları enteresan gelmektedir. Olup bitenler karşısında "üç maymunu" oynamaları 'neden' sorusu ile birlikte bir nevi cevap anlamında "acaba mı" diye düşünülmesine neden olmaktadır. 
<p>Bakın olayı yurtdışından da yorumlayanlar var. Eski teknik direktör Tigana, "Sinan Engin olduğu müddetçe Beşiktaş başarılı olmaz" demiştir. Lucescu, benzer şeyleri defalarca dile getirmiştir. Taraftarlar kendisini istemediklerini koro halinde haykırmışlardır. Günümüzde yeni teknik direktör arayışı başlamıştır. Olaylar bütün çıplaklığı ile ortadayken hangi spor adamı bu gömleği giymek ister? Demirören yönetiminin yaptıkları, yapacaklarının örneği olacağı düşüncesi mutlaka caydırıcı olacaktır. Yerli hocaya dönüş yaptık diyenler için şu anda alternatif Mustafa Denizli olmaktadır. Kartal'ın bünyesinde bu işi üstlenecek genç hocalar vardır. Yetenek ve futbol bilgileri yeterlidir. Ancak önlerinde Rasim Kara, Rıza Çalımbay, Ertuğrul Sağlam örnekleri kendilerini korkutur. Günümüzde en uygun isim Mustafa Denizli'dir. Ancak onun da şartları ağır gelebilir. Demek istediğim şart Sinan Engin ile çalışmak istemeyeceği tahminimdir. Görünen o ki, Yıldırım Demirören, Engin'i ne hikmetse hep kontrolü altında tutmak istiyor. Şimdilerde işler uzadıkça aday isimler giderek artacaktır.
<p>Ertuğrul Sağlam ayrılmıştır, giderken verdiği mesajları iyi değerlendirmek Beşiktaş camiasının gündemini meşgul etmelidir. Zira Beşiktaş, bir tanedir, sahip çıkılmalıdır. <br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=747179), [web.archive.org (arşiv bağlantısı)](http://web.archive.org/web/20081211083233/http://www.zaman.com.tr:80/yazar.do?yazino=747179)
# Beşiktaş'ta yeni dönem

*Atıf Keçeci 2008.10.14*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş yönetiminin kronikleşen yanlışlıklarını kendisi dışında başkasına pas etmesinin son tezahürü Ertuğrul Sağlam'ın istifası oldu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>İdarî ve malî açıdan kulübü iflasın eşiğine getirenler, suçu hep başkalarına yükleyerek aradan sıyrılma çabalarında bugüne kadar maalesef başarılı oldular. Beşiktaş, şu anda Futbol AŞ sermayesinin yüzde 65'ini yitirmiş durumda. Son üç sene içinde şirket zarar etti. Malî kongrede ibrasızlık oyu kullananların açtığı davada seyir itibarıyla enteresanlıklar yaşanmakta. Görülen davanın 7.10.2008 tarihli celsesinde mahkeme heyetinin talep ettiği Fulya projesi kapsamındaki müteahhitle yapılan kiralama sözleşmelerinin asıllarının çeşitli bahaneler ileri sürülerek mahkemeye sunulmamasına karşı, cumhuriyet savcılığına, "ellerinde bulunan belgeyi mahkemeye sunmamak ve böylelikle adil yargılama sürecini geciktirmeleri nedeniyle" haklarında işlem yapılmak üzere suç duyurusunda bulunulacağı konusunda "ihtarat " yaptı.
<p>Tüm olumsuzluklara, kamunun tamamına yakınının tepkisini alıp çevrelerindeki Beşiktaş asalaklarının dışında destek görmemelerine rağmen, hâlâ koltuk işgal etmeleri çok garip. Gündemi değiştirmenin en kolay yolu, teknik direktör değişimiydi ve uygulandı. Şimdi Mustafa Denizli görev başında. Kariyeri belli, ülkemizde sahasında ilk akla gelen iki isimden biri oluşu tansiyonu düşürmek açısından önemli. Yıldırım Demirören'in, "Ben Beşiktaş başkanı olduğum sürece kulübün içerisine giremez" dediği kişiye kucak açması, uyguladığı baba yadigârı taktiklerin bir çeşididir.
<p>Denizli taviz veren bir karaktere sahip değildir. İşine karışılmasına, hakkında yönetim kurulu üyelerinin konuşma yapmasına izin vermez. Menajer istemez ve sadece başkanla muhatap olur.
<p>Kendisini rahatsız edecekler mutlaka olacaktır. Jean Tigana'nın uzaklardan verdiği mesaj da "Başkanın yandaşı muhabirler ve Sinan Engin tanımlaması" ihmale gelmez gerçekler. Sinan Engin'in durumu karmaşık bir vaziyette. Kendisi kovulmadığını, istifa ettiğini söylüyor. Duyumlar, başkanın danışmanı olarak kalıp maaşlarını alacağı yönünde. "Ben idarî değil, gönül menajeriyim" diyen kişinin gönül bağlılığı yanında acaba tamamen duygusallık mı (!) yatmakta. Bildiğim, gönül para değil, ferman bile dinlemez. Değindiği bir husus da Beşiktaş'ta dostluk olmadığıdır. Kendisi Fenerbahçe mağlubiyetinden sonra gece yarısı beyaz örtülü masa üzerinde yapılan toplantıda, klasik suçu başkalarına pas etme anlayışı uygulanmıştır. Başkana, "Selçuk Dereli'nin hakemliği bırakmasını, Affan Keçeci'nin, federasyondaki görevinden istifasını iste." derken dönüp geçmiş yıllardaki kendisi ile ilgili yakınlıkları unutması dostluk mu? İnsanlar, önce kendilerinin ne olduğunu bilmeli.
<p>Yıldırım Demirören, geçmişte Sinan Engin'in davranışlarının ve de transfer dönemindeki birlikteliğinin gereği kendisiyle iyi geçinmek zorunluluğunu aklından çıkarmayacak. Kısacası Mustafa Denizli'nin tek şanssızlığı bu başkan, bu yönetim ve anlayışı ile çalışma zorunluluğudur.<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=749018), [web.archive.org (arşiv bağlantısı)](http://web.archive.org/web/20081014160314/http://www.zaman.com.tr:80/yazar.do?yazino=749018)
# Kartal gibi başladı serçe gibi bitirdi!

*Atıf Keçeci 2008.10.20*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş birçok 'yeni'yi bir arada başkentte yaşadı. Teknik direktör yeni, saha içi oyun şablonu yeni, taktik anlayışı yeni.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Bir de değişiklikler vardı, ilk defa bir resmi maç sentetik çim sahada oynanacaktı. Maç öncesindeki ısınma hareketlerinde de farklılıklar vardı. Önce kondisyoner Stefano adale ısıtıcı hareketler yaptırıyor, sonrasında yardımcı antrenör Tayfur Havutçu topla çalışmaya nezaret ediyordu.
<p> Siyah-Beyazlılar sahaya, geride üçlü bir blok İbrahim Toraman-Sivok-Zapotocny, önlerinde Cisse, orta sahada Serdar Kurtuluş-Delgado-İbrahim Üzülmez şeklinde dizilmişti. İleride iki kenarda Holosko ve Tello, biraz arkalarında Nobre hücum hattını oluşturuyordu. Eskinin yenisi, bu saha yayılışı ve maç başladıktan sonra izlediğimiz hızlı ve çok adamla atağa kalkmaktı. Görünen; Tello'nun serbest adam olarak ileride araştırıcı bir hüviyete bürünmesiydi. Şilili futbolcu istediği bölgede oynamasının getirisi olarak gol attı, arttırdı.
<p> İlk goldeki oyunu takibi, Nobre'nin golünde de topu arkadaşının kafasına adrese teslim kargo gibi göndermesi günün kahramanı olmasına yetti. 13'te gelen 3 farklı üstünlük, oyunun sonrasında Kartal'ı rehavete soktu. İbrahim Üzülmez ve özellikle Serdar Kurtuluş kanat akınlarında fren yaparak defansif ağırlıklı bir oyun anlayışını tercih etti. Bu mutlaka kenar yönetiminin bir istemiydi. Zira genç ve yetenekli oyunculardan kurulu rakip önünde deplasmanda yakalanan skor, yabana atılır cinsten değildi. 
<p> İkinci yarı başladığında Gençlerbirliği, rakibinin 'bu halinden istifade edebilir miyim?' düşüncesiyle ofansif bir anlayışla sahadaydı. 55'ten sonra girdikleri pozisyonlarda şans yakaladılar; ama sonuca gidemediler. Özellikle Kahe'nin 57'de cepheden şutunda Rüştü topa müdahale edince gol gelmedi. 62'de ise tam bir hakem skandalı vardı. İbrahim Üzülmez'in 6 pas çizgisi üzerinde Mustafa'ya arkadan müdahalesi, penaltıyla birlikte kart gerektiren bir hareketti. Kamil Abitoğlu penaltıyı verebildi; ama sarı kartı bulunan İbrahim Üzülmez'e kırmızı göstermeye yüreği yetmedi. 
<p> Bu anda aklıma bir gün önceki Yılmaz Vural'ın, 'Bu ülkede adil hakem yok.' haykırışları geldi. Bir hakkın gasbı öncelikle TFF'yi, sonrasında MHK'yi ne kadar rahatsız edecek, bunu da Abitoğlu'nun ilk alacağı maçın tarihi itibarıyla anlayacağız.
<p> Denizli, 75'te üç değişiklik hakkını da kullanarak tempo yakalamak isteğini belli etti. Ancak Serdar Kurtuluş ve bilhassa İbrahim Üzülmez'in ileriye çıkışları neredeyse ikinci yarıda hiç görülmedi. Orta alanı kalabalık tutma isteği, sonucun yeterliliği için kullanılan bir futbol anlayışının sahaya yansımasıydı. 13 dakikalık oyuna gelen alkış ve sonrasındaki durgunluk, 'Ya goller erken gelmeseydi ne olurdu?' sorusuna muhatap aradı. 
<p><br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=751418), [web.archive.org (arşiv bağlantısı)](http://web.archive.org/web/20081020095519/http://zaman.com.tr:80/yazar.do?yazino=751418)
# Değişim rüzgârı...

*Atıf Keçeci 2008.10.23*

<tr><td class="metin" colspan="2" style="padding-top: 20px; padding-left: 5px; padding-right: 10px;">Ertuğrul Sağlam'dan sonra göreve başlayan Mustafa Denizli, 12 günlük çalışmanın ardından ilk Süper Lig maçına Gençlerbirliği deplasmanına çıktı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Denizli'nin sisteminde göze batan değişiklikler ve yenilikleri vardı. İlk dikkat çeken husus, Scala zamanında kondisyoner olarak çalışan Stefano'yu yardımcı olarak göreve getirmesiydi. Ümraniye'de de değişiklikler yaptırmıştı, daha da yaptıracağını beyan ediyordu. Doğruydu, zira tesislerde huzur kaçıran olayların geçmişte yaşandığı kulağına fısıldanmıştı. Seyahatlerde futbol takımının dışında sivil istememesi de doğal taleplerinden biriydi. İdari anlamda alacağı tedbirlere uyulmasını takip eden bir anlayışa da sahip olduğunu bilmemizden bu konuda tavizkâr olmayacağı mutlaktır.
<p> Sportif anlamda da radikal değişimlerin ışığını açıklamalarından ve de Gençlerbirliği maçı kadrosuna baktığımızda anlar olduk. Yabancı sayısına itiraz etmesine rağmen ilk 11'de 6 yabancı oyuncuya görev vermişti. Seric'e görev vermemesi kontenjandan mı yoksa daha önceki yorumlarında bu futbolcuyu değerlendirirken olumlu konuşmamasının sonucu muydu ileriki maçlarda anlayacağız. 18 kişilik kadroda öz kaynak düzeninden hiçbir ismin olmayışı da önemli bir farklılıktı.
<p> İlk maçta saha dizilişi ve taktik anlayış da tamamen değişikliğe uğramıştı. Ancak maç sonrası yaptığı açıklamada rakibin durumuna göre kadro ve sistem değişikliğine gidebileceğini söylüyordu. Üçlü savunma, tek ön libero, üçlü orta saha, iki forvet ve hemen arkalarında bir oyuncunun görev yaptığı sistem, alışılmışın dışında idi. Uygulamada ataklarda orta alandaki oyuncular ileriye çıkıyor, karşı atak durumunda iki kenar adamı defansa yardıma geliyordu. İzlenen önemli değişikliklerden biri de Tello, Holosko ve Delgado'ya tanınan serbest oynayabilme durumuydu.
<p> İlk 15 dakikalık bölümde bahsettiğimiz bu futbol anlayışı, üç gol getirince herkes gibi saha içerisindeki futbolcular da rahatladı. Bana göre; bu üzerinde önemle durulması gereken bir durumdu. Zira 62'de hakem doğru karar verip İbrahim Üzülmez'i oyundan ihraç etse son 30 dakika neler getirebilirdi diye düşünmek gerekir. Yılların tecrübesi Mustafa Denizli, idarecileri gibi zil takıp oynamayıp "bu halden memnuniyetsizliğini" açıklayarak doğruyu yaptı. 12 günlük çalışma sonucu yeni anlayışı yerleştirmenin zorluğu kaçınılmazdır. Sivas ve Kayseri maçlarının kayıpsız geçilmesi ileriye dönük atılan çok önemli adımlar ve de moral motivasyon olacaktır. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=752476), [web.archive.org (arşiv bağlantısı)](http://web.archive.org/web/20081023213219/http://www.zaman.com.tr:80/yazar.do?yazino=752476)
# Beşiktaş yaralı...

*Atıf Keçeci 2008.11.03*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş için en ciddi rakipti Kayserispor. Zira Mustafa Denizli ile birlikte uygulanan atak futbol anlayışının aynısını rakip takım da benimsiyordu. Kadro, lig maçlarında oynayan isimlerden kurulmuştu. Sadece görev yerlerinde değişiklikler vardı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Sivok bu defa defansın solunda, Tello orta sahanın ortasında Cisse ile birlikte görev yaptı. Her iki tarafın da birbirlerinden çekinip bir kaza golüne önlem olarak orta saha futbolunu tercih etmeleri ortaya sıkıcı bir maç çıkardı. Geçmiş maçlardaki atak futbolu bekleyenler Beşiktaş açısından hüsrana uğradılar. Delgado ve Holosko'daki durgunluk, gol yollarında yükü Nobre'nin sırtına yükledi. Bu oyuncunun gayretleri de sonuçsuz kaldı. Kayserispor tarafında da maçı kazanmak adına yeterli mücadeleyi izleyemedik. Süper Lig'in iyi kadrolu takımı, beraberliğe razı bir futbol anlayışını benimsedi ve rakibinin zaaflarından istifadeyi bile düşünmedi.
<p>Siyah-Beyazlı takımda geçen maçların heyecanının yaşanmamasının bir nedeni de Serdar Kurtuluş'un kenar bindirmelerini unutması, yan top şansını sadece İbrahim Üzülmez'den beklemekti. Dakikalar 75'i gösterdiğinde bile Mustafa Denizli gerekli hamleyi yapmamakta ısrar etmekteydi. Bu anlarda topa daha fazla sahip olmanın avantajı ile rakip alanda baskı kuran Beşiktaş, şans bulmaya başladı. 79'da beklenen değişiklikler gelip Nobre ve Tello yerlerini Bobo ve Serdar Özkan'a bıraktılar. Oysa dün iyi gününde olan Nobre'nin yerine forvette hiçbir varlık göstermeyen Holosko'nun oyundan alınması daha doğru olurdu.
<p>Dün Kayserispor karşısında ilk ciddi maçını oynayan Siyah-Beyazlı takımın, rakibin maça asılmamasına karşın oyun içi değişikliklere gitmeyişi büyük eksiklikti. Maç bu havada giderken, seyrek ataklarından birini gerçekleştiren Sarı-Kırmızılı ekip, Sivok'un topa müdahalesinde geç kalışından da istifade ederek kale içindeki karambolde golü Turgay'la buldu. Bu sonuç Siyah-Beyazlı teknik kadronun gelecek adına birçok dersler çıkarması açısından çok önem taşımaktadır. Hakeme bakarsak, Selçuk Dereli yerinde kararlarıyla olumlu bir idare gösterdi.<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=756332), [web.archive.org (arşiv bağlantısı)](http://web.archive.org/web/20081209080207/http://www.zaman.com.tr:80/yazar.do?yazino=756332)
# İşin esası...

*Atıf Keçeci 2008.11.06*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'ın Kayserispor maçını kaybetmesi sonrasında yapılan eleştiriler yanında bir de kıyaslamalar var. Ertuğrul Sağlam ve Mustafa Denizli dönemleri karşılaştırılarak sonuca gidilmek istenmekte. Önce Sağlam'ın gönderilmesini gerektiren sebeplerin ne olduğunu tekrar gözden geçirmek önemli.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Teknik direktörler sıkıntılı günlerin yönetimler adına kurtarıcı melekleridir. Aynen bu olayda olduğu gibi, camianın ve taraftarların yönetimin istifasını ısrarla gündeme getirip tribünlerden haykırdığı dönemde UEFA elemelerindeki Metalist'i geçemeyip saf dışı kalış fırsat bilindi. Başarı için hiçbir şey söyleyemeyeceğimiz strateji uygulandı, Sağlam-Denizli değişikliğine gidildi. Başlangıç hedeflerinin en önemlisi olan UEFA'ya katılım hayal olunca geriye Turkcell Süper Ligi ve Türkiye Kupası kaldı. Son iki maçta içte ve deplasmanda kaybedilen 5 puan sıralamadaki yer açısından sempatik değil. Ligde oynanacak 25 müsabaka daha varken gelen bu kıyaslamalar biraz erken başladı. Denizli ile kadro ve oyun anlayışı olarak önemli gelişmeler yaşanmakta. Gençlerbirliği önünde 13 dakikada gelen 3 gol ve alınan 3 puan heyecanı beraberinde getirdi.
<p> İlk 11 ve taktik anlayıştaki farklılık, bol gollü ve tempolu bir futbol seyredilmesini sağlamış olması, ileriye dönük söylemlerin ağızlardan dökülmesini getirdi. Bu noktada temkinli davranan Mustafa Denizli, doğru olanı yaparak frene bastı. Ne var ki yönetim içerisinde ağzı mülayim topluluk, şampiyonluk şarkıları söylemekte bir sakınca görmüyor. 
<p> Etrafa şirin gözükmek, kendinden bahsettirmek adına yapılan bu açıklamalar zaman zaman başkandan veto yemekte; ama onlar bildikleri yoldan yürümeye tüm aşağılanmalara rağmen devam etmekte. Siyah-Beyazlı takım, önümüzdeki 10 gün içerisinde 2 lig, bir de kupa maçı oynayacak. Kocaelispor sonrasında kupada Trabzonspor ve deplasmanda yapılacak Bursaspor lig maçları var. Bu maçlardaki muhtemel kötü sonuçlar karşısında asılacak adam gene teknik direktör mü olacak? İşte yanlış, bu noktada yapılmakta. Yeni bir teknik heyetin sporcularını tanıması için gereken zaman dilimi 3-4 maç değil. 'Gençlerbirliği karşılaşmasının sonucu Denizli'nin 10 günlük çalışması sonucu gelmiştir' demenin yanlışlığı idrak edilmeli. Bir futbol takımını seyredip eleştiri yapmakla o ekibi antrene edip maça çıkarmak çok farklılıklar arz eder. İşin esası, bu anlayıştan hareketle önümüzdeki haftalardaki gelişmeleri değerlendirmek doğru olandır.<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=757390), [web.archive.org (arşiv bağlantısı)](http://web.archive.org/web/20081209080213/http://www.zaman.com.tr:80/yazar.do?yazino=757390)
# Hareketli futbol skora yansımadı

*Atıf Keçeci 2008.11.17*

<td class="columnist-detail">
<p>Maç öncesi taraftarlardan çok, yöneticilerin karşılıklı gereksiz ve anlamsız demeçlerinin ortamı germemesinin verdiği mesajlar çok önemliydi.</p>
<p>
<div id="haberMetinDiv">
<p> Kulüpler arasındaki husumeti ortadan kaldırmak yerine ateşe benzin dökmek misali olan bu yanlış açıklamaların aldığı cevap iyi değerlendirilmelidir. Temennimiz bu anlamsız sürtüşmenin bir an önce sona ermesi ve Beşiktaş İnönü Stadı'nda Bursaspor taraftarlarının tribünlerde takımlarına destek vermeleridir.
<p>Mustafa Denizli, kupa maçı kadrosundan 4 ismi değiştirerek takımını sahaya sürmüştü. Göze çarpan taktiksel değişiklik ise defans blokunda Zapo'nun son adam oynaması, önünde 3'lü blok teşkil etmesiydi. Bu, Bursaspor'un 3'lü forveti karşısında savunma emniyeti düşüncesinin mahsulüydü. Her iki teknik adamın ofansif futbol düşüncesi, mücadele tarafı yüksek bir müsabaka seyredilmesini sağladı.
<p>Delgado, kendinden beklenen performansı dün de gösteremedi. Rakip alana dikine paslarla daha çabuk geçmek yerine yan top yapması kenar adamlarının oyuna girmesini zorlaştırdı. Aynı durumdaki bir diğer oyuncu ise Holosko idi. Takımına olumlu hiçbir katkısı olmadı. Siyah-Beyazlıların, orta sahasındaki organize olamama sıkıntısı takım oyunu uygulamasına imkan vermedi.
<p>Bursa tarafında da görüntü farklı değildi. Yusuf Şimşek organizasyonunda pozisyona girme düşüncesi Sercan Yıldırım ve Gökhan Güleç'e gol pası olarak hiç ulaşamadı. Genç yetenek Sercan'ın, defansif anlamda rakip köşe vuruşlarında ön direk savunmasını başarıyla yerine getirdiğini özellikle belirtmek gerekiyor. Öyle ki 16 ve 22'de iki vuruşu kale çizgisinden son adam olarak uzaklaştırması, takımının ilk 45 dakika sonunda soyunma odasına mağlup girmesini önledi.
<p>Hareketli futbol, karşılıklı pozisyonları beraberinde getirse de sonuca gitmede başarı gelmeyince takımlar beraberlikten öteye geçemediler. Oyuncu değişiklikleri Siyah-Beyazlı takımda gole, Bursaspor'da skoru korumaya yönelikti. Oynadıkları futbolla göze batan oyuncular İbrahim Üzülmez, Ekrem Dağ, Melo ve Ömer Erdoğan'dı. Hakem Kuddusi Müftüoğlu, bazı sarı kartları es geçmesine rağmen kimsenin şikâyetçi olamayacağı bir yönetim sergiledi. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=761148), [web.archive.org (arşiv bağlantısı)](http://web.archive.org/web/20111204183850/http://www.zaman.com.tr:80/yazar.do?yazino=761148)
# Gerçekler gün ışığına çıkıyor

*Atıf Keçeci 2008.11.22*

<td class="columnist-detail">
<p>Beşiktaş'ta giderek artan borçlar, pahalı transferler, Fulya Projesi ile ilgili gelişmeler son iki yıldır kulüp gündemini meşgul ediyor. Son olarak Divan İstişare Kurulu'nda mevcut durum masaya yatırıldı.</p>
<p>
<div id="haberMetinDiv">
<p>
<p> 2007 ve 2008 yılları mali ve idari genel kurulunda bir kısım kongre üyesi ibrasızlık oyu kullanarak olayı hukuksal platforma taşıdı. Mahkemeler devam ediyor...
<p>Beşiktaş'ta kulüp yönetiminin başarısızlığı, son dönemde teknik direktör değişimi ile üstü örtülüyor. Beşiktaş'ın en büyük sıkıntısı görevini gerektiği gibi yerine getirmeyen Denetleme Kurulu'nda. Dernek denetçilerinin ikisi aynı zamanda Futbol AŞ'nin de denetçileri. Halka açık bu sermaye şirketi son üç yıl mali dönemi ziyan ile kapattı. Hal böyle iken denetim raporunun son bölümünde "Şirket başarılı çalışmalar yapmıştır, ibra edilmeleri uygun olur" tavsiyesi yer alıyor. Bu anlayışla denetleme kurulunun gerçek anlamda görev yapması mümkün değil. Hissedarlar toplantısına iştirak eden üç yeminli hissedar mali müşavir AŞ'nin mali durumunun parlak olmadığını ifade etti. Özellikle öz sermayenin tamamlanması gerekliliği vurgulandı. Biz bu durumu defalarca dile getirdik. Ancak "muhalefet yapıyor" denilerek geçiştirildi. 
<p>Geçtiğimiz yıl aşırı personel sayısında indirime gitmek için bir çalışma yapılmış, iş akitleri feshedilmiş kişiler gelen baskılarla tekrar geri dönmüşlerdi. Bugünkü tabloya baktığımızda kulüpte toplam olarak 42'si güvenlik elemanı olmak üzere 567 çalışan var. Bunların 12'si departman şefi. Tüm branşlarda 257 sporcu, 90 antrenör mevcut. Yaklaşık bir hesapla 3 sporcuya bir antrenör düşüyor. Sponsorluk kanalıyla kullanılan 42 binek arabası var. Bunların bazılarında sürücü istihdam ediliyor. Diğerlerinin yakıt, hatta bazı kişilerin araç yıkama giderleri bile kulüp tarafından karşılanıyor. Görevini istifa etmek suretiyle bırakan kişiler bu vasıtaları kullanıyor, telefon ücretlerini kulüp ödüyor. Kulüp, Beşiktaş ve Yavru Kartal dergilerini çıkartıyor. Bedava dağıtılan ve bayi kanalıyla satılan mecmua sayısı 4 bin civarında. Ancak 12.000 adet basılıyor. Yavru Kartal 2 bin satıyor ne hikmetse 5 bin adet basılıyor. Gider kaleminin önemli bir kısmı seyahatlerdeki misafir ağırlama fonuna gidiyor. Son bilgilendirme toplantısında önemli tedbirlerin alınacağını öğrendik. En önemli tasarruf kalemi sporcu sözleşmelerinde döviz kurunun sabitlenmesi ve tümünde indirime gidilmesi olacak. 
<p>Beşiktaş Kulübü'nün bu gününü ve geleceğini kurtaracak Fulya Projesi ise "Günü kurtarma para operasyonlarına" kurban ediliyor. Bu projenin değişen imar durumu ile inşaat alanında farklılıklar meydana geldiğini ve bu artışların sonucunu, kulübün lehine ne kadar düştüğünü son divan toplantısında sormuştum. O gün bana cevaben Başkan Demirören, "Siz bize muhalefet yapıyorsunuz, yapımcı ile aramızda 1.500-2.000 m²'lik bir anlaşmazlık var. Bu miktarı fazla söyleyerek ortalığı karıştırıyorsunuz." demişti. Önceki gün resmen açıklanan rakam toplam inşaat alanının 130.000'den 162.000 m²'ye çıktığıdır. Komisyon marifetiyle kulüp ilaveten şimdilik 16 daireye sahip olacak. Ortalığı doğru bilgiler veren Atıf Keçeci mi karıştırmakta, yoksa kulüp menfaatlerini korumak ve kollamak adına acz içerisinde olan Demirören mi? Takdir kamuoyunundur. Muhtemel 16 daire 12 milyon YTL karşılığı yapımcıya devredilmiş ve 6 milyon YTL tahsilat yapılmıştır. Yani bir daire 750 bin YTL'ye devredilmiştir. Oysa aynı bloktaki dairelerin emsallerinin asgari 1.750.000 dolara satışa sunulduğunu piyasadan öğreniyoruz. Kulübün bu devirden kaybının en az 30 milyon YTL olduğunu görüyoruz. Genel kurullardan umudunu kesen kongre üyelerinin hukuk yoluyla kulüp haklarını koruyacaklarını duyuyoruz. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=762985), [web.archive.org (arşiv bağlantısı)](http://web.archive.org/web/20111010191343/http://www.zaman.com.tr:80/yazar.do?yazino=762985)
# Beşiktaş, F.Bahçe'ye umut verdi

*Atıf Keçeci 2008.11.30*

<td class="columnist-detail">
<p>Cumartesi gecesinin öncesinde sıkıntılı olan taraf Fenerbahçe idi. Herkes, Şampiyonlar Ligi'nin üzüntüsünün derbiye nasıl yansıyacağını merak ediyordu. Muhtemel bir puan kaybı Süper Ligi'nin de anlamını bir ölçüde zayıflatacaktı.</p>
<p>
<div id="haberMetinDiv">
<p>Beşiktaş, bu bakımdan çok rahattı. Rakibi ile arasındaki puan farkı bir başka avantajıydı. Mustafa Denizli bu verilerin ışığında defansif yönü güçlü 6 ismiyle 4'lü müdafaa hattının önünde iki ön liberolu sistem uyguluyordu. Nobre tek santrafor, ortada Delgado, yanlarında Serdar Özkan ve Ekrem Dağ kendisine destek veriyordu.
<p>Benzer saha yayılışı Sarı-Lacivertli takım tarafından da uygulandı. Cisse'nin 41'de 2.nci sarıdan kırmızı kart görerek oyundan ihraç edilmesi Siyah-Beyazlı takımın yayılışını etkiledi. Ekrem Dağ, Cisse'nin görev yerinde oynadı. Bu Beşiktaş'ın orta saha kontrolü ve ataklarında ileride çoğalmasına olumsuz olarak yansıdı. Maça yeniden 'Ben de varım' demek için çıkan ev sahibi takım, iyi futbolunu 11'de golle süsledi. Bir yan topta Zapo ve İbrahim Toraman'ın arasından yükselen Selçuk kafa golüyle arkadaşlarına moral aşıladı. 
<p>Beşiktaş'ın kontrollü futbolu, oyunu dengede tutmasını sağladı. Delgado eleştirilere cevap olarak dün gece iyi işler yaptı. Takımını yönlendirmede arzulanan 10 numara görevini yerine getirdi. Beşiktaş beraberliği klasik 3 pas organizasyonu ile yakaladı. 21'de Rüştü tek topla Ekrem'i buluşturdu, onun ön direkte Nobre'ye pası filelerle kolaylıkla buluştu.
<p>Sahadaki mücadelenin getirdiği hırs, her iki tarafın aşırı top kaybı ile oynamasına neden oldu. Bu durum haliyle futbolu olumsuzlaştırdı. Beşiktaş, kanat organizasyonları bakımından gene verimsiz bir gece yaşadı. Rakibin iki hızlı kanat adamını kontrol altında tutma düşüncesi, kenar adamlarının bindirme yapmalarını zorlaştırdı.
<p>Beklenmedik bir anda Fenerbahçe golü geldi. Volkan'ın degajına Fransız kalan Çek Zapo, Güiza'ya moral hocası gibi rahat hareket imkanı sundu. Son haftalarda ve dün gece gol kaçırma yarışında önde giden İspanyol, ligdeki 3. golünü atmakta zorlanmadı. 10 kişilik Beşiktaş, gol şansını kontrataklara bağlamak zorunda kaldı. Rakibin 2-1'i korumak adına orta saha ağırlıklı futbolu, bu şansı doğurabilirdi; ancak olmadı.
<p>Karşılıklı oyuncu değişiklikleri, sonucu değiştirmede özellikle Siyah-Beyazlı tarafa fayda sağlamadı ve Fenerbahçe aldığı üç puanla lige yeniden başlamış oldu. Beşiktaş açısından, işe telafisi mümkün puan kaybı gibi bakmak daha uygun olacaktır. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=765676), [web.archive.org (arşiv bağlantısı)](http://web.archive.org/web/20111211012907/http://www.zaman.com.tr:80/yazar.do?yazino=765676)
# Bunun adı basın toplantısı olamaz...

*Atıf Keçeci 2008.12.05*

<tr><td class="metin" colspan="2" style="padding-top: 20px; padding-left: 5px; padding-right: 10px;">Fulya Projesi'yle ilgili son gelişmeler üzerine Beşiktaş Kulübü Başkanı Yıldırım Demirören'in yaptığı basın toplantısı 'basın açıklaması'ndan öteye geçemedi. Bir kısım kongre üyesinin hukuksal platforma taşıdığı, özellikle Fulya Projesi ile ilgili cevap bekleyen sorular havada kaldı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Davaya bakan mahkeme heyetinin noter tasdikli sözleşmeleri talep etmesine rağmen kulüp avukatlarının 'taraflar arasında gizlilik anlaşması var' savıyla sözleşmeyi ibraz edememeleri olayın başlangıç noktası. 'Derneğin gizliliği olamaz, yetkililer hakkında cezai, mali inceleme ve soruşturma açılsın' yazısı mahkemece İstanbul Valiliği Dernekler Müdürlüğü'ne gönderiliyor. Böyle bir soruşturmaya bırakın Beşiktaş'ı, bir başka kulüp hakkında bile gerek duyulduğunu hatırlamıyorum. Bu konunun medyaya intikaliyle bir kısım yönetici de durumdan haberdar oluyor. Ortaya çıkan bu konu, haliyle bazılarına sıkıntı oluşturuyor.
<p>Kulübün resmî sitesi, Başkan Yıldırım Demirören'in basın toplantısı yapacağını anons ediyor. Haliyle ben dahil, birçok meslektaşımız 'Başkan önemli açıklamalar yapacak' düşüncesiyle bir kısım işimizi erteleyip Fulya'nın yolunu tuttuk. Demirören, kalabalık görüntü vermek düşüncesinden olacak, iki yönetici ve yeni avukatı da yanına oturttu. 3 dakika süren basın toplantısı, 'basın açıklamasından' öteye geçemedi. Beraberinde getirdiği ve daha önce mahkemece kabul edilmeyip 10 gün önceki duruşmada mutlaka 'noter tasdikli' olması şart koşulan sözleşmenin fotokopilerini, sanki istenen oymuş gibi medya mensuplarına dağıttırdı. Kendisine sual sorulmasına imkan vermeden kaçar şekilde hızlı adımlarla uzaklaşması hayretle karşılandı. Gazeteci arkadaşlarımızın kendisine hazırladıkları ve konulara açıklık getirecek soruları da cevapsız kaldı.
<p>Başkan, taşıdığı soyadının öneminden bahsetti. Konuyla ne kadar alakası varsa! Doğruluktan dem vurdu, kendisine aksi bir şey söylenmediği halde. 'Beşiktaş düşmanlığı yapılıyor' dedi. Soruşturma talep eden mahkemeyi de zan altında bırakma pahasına. Bu işin peşinde koşan ve Beşiktaş'ın haklarını koruma adına mücadele eden insanlara bakıyorum, hepsi pırıl pırıl genç kulüp sevdalıları. Sosyal ve ticari geçmişleri tertemiz. Bu arkadaşların başkan nezdinde suçları, hiçbir şeyden korkmadan yanlışların üzerine gitmeleri.
<p>Çok bilinen bir husustur; en çok yanlışı yapan kimseler, kendilerini hep doğru olarak tanımlayanlardır. Demirören'in sorulardan kaçması, birçok değerlendirmelere neden olmuştur. Ortada bir yanlış yoksa, niçin sadece kendisi konuşup muhataplarının cevabını dinlemekten kaçmıştır? Şimdi zihinleri karıştıran bu durum, gündemi oluşturmaktadır. Başkan niçin bu şekilde davranmaktadır? Dediklerinin aksine bir tutum sergilemesinin doğruluk bakımından tereddütler oluşturduğunun farkında değil midir? 'Şeffaf'lıktan bahsedip, sözleşmelere gizlilik şartı koyulmaktadır. Şimdilerde bu konuların konuşulmaması için medya baskısını kullanmaya çalışmaktadır. Bazı yazılı ve sözlü medya kurumlarının patronları ile bire bir konuşup Fulya konusunun gündeme getirilmemesini istemiştir. Acı olan ise bu kuruluşların 'tamam' diyerek uygulamaya koymasıdır.
<p>Tüm medya mensuplarını kendisine tam bağımlı çalışan birkaç isim gibi düşünmesi, bu sayıyı artırma yolunda çabalaması ne acı ki başarılı olmaktadır. Bu istemlerine hiçbir cevap alamayacağı medya kuruluşları ve mensupları ise bu olayları üzülerek seyretmekten başka bir şey yapamamanın sıkıntısını yaşamaktadır.<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=767418), [web.archive.org (arşiv bağlantısı)](http://web.archive.org/web/20081206044429/http://www.zaman.com.tr:80/yazar.do?yazino=767418)
# Kartal'ın kolu kanadı kırık

*Atıf Keçeci 2008.12.07*

<td class="columnist-detail">
<p>Derbi yaralısı Beşiktaş, ligin sürpriz takımlarından Ankaraspor karşısına mutlak kazanmak düşüncesi sahaya çıktı.</p>
<p>
<div id="haberMetinDiv">
<p> Ancak iyi futbol kaliteli oyuncularla ve de uygun saha zeminlerinde oynanabilirdi. Oysa İnönü Stadı'nın bakımsız çimleri kumlarla makyaja uğramış adeta 1970'li yıllara dönmüştü. Kısacası Beşiktaş'ın haklarını heba edip transferlerde milyon dolarları boşa harcayan Başkan Yıldırım Demirören saha bakımını yapan şirketin hak edişlerini ödemekte acze düşünce bu durum meydana gelmişti. 
<p>Aylık 40 bin YTL'ye tekabül eden Ümraniye ve İnönü Stadı'nın bakım parasının ödenememesi Beşiktaş sevgisi! taşıyan Demirören'e göre düşmanlık mıdır, yoksa başka bir tarifi var mıdır? Maça dönecek olursak Beşiktaş; 4'lü defans ve onların önlerinde Sivok-Uğur ikilisi birinci bölgenin sorumlularıydı. Gol yollarında ise Nobre ve Bobo vardı. Fakat onlara pozisyona sokacak kenar adamları maç boyu hiçbir varlık gösteremeyince sonuca gitmede sıkıntı da kaçınılmaz oldu. Bu duruma çare olabilecek ve ne kadar kötü olursa olsun Holosko'nun kenarda bekletilmesi bence yanlıştı.
<p>Bunun yanı sıra Delgado'nun giderek daha daverimsizleşmesi dün gece tavan yaptı. Devamlı yanlış toplar kullanarak takımının hücum gücünü zayıflattı. 79. dakikasına kadar sahada kalması Mustafa Denizli'nin engin sabrının sonucuydu. 
<p>İlk yarı karşılıklı atılan gollerle 1-1 bitince ikinci 45 dakikanın heyecanlı geçeceği kesindi. Fakat maça damga vuran Tomas Sivok'un kendi kalesine attığı golle yeniden mağlup duruma düşen Siyah-Beyazlı takımın maça asılacağını bekleyenler hayal kırıklığına uğradı. 71'de Sivok'un Theo'ya yaptığı sert hareketini kırmızı kartla cezalandıran hakem İlker Meral'in kötü yönettiği maçta belki de en doğru kararı buydu.
<p>Son 15 dakikada ise şuursuzca bastıran bir Beşiktaş, diğer tarafta akıllı bir saha organizasyonu ile rakibin ileri çıkışlarına kont ataklarla cevap veren Ankaraspor'u izledik. Nitekim uzatmalarda defansı 3'e 2 yakalayan başkent ekibi bir gol daha atarak maçı 3-1 kazanıp sahayı Siyah-Beyazlı taraftarların "yönetim istifa" sesleri arasında terk ettiler. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=768088), [web.archive.org (arşiv bağlantısı)](http://web.archive.org/web/20120405100828/http://www.zaman.com.tr:80/yazar.do?yazino=768088)
# Sıkıntı büyüyor...

*Atıf Keçeci 2008.12.10*

<td class="columnist-detail">
<p>Beşiktaş'ta tüm olaylar maalesef futbol takımının başarısına endeksli. Hal böyle olunca kulübün geleceği adına gelişmeler şimdiye kadar pek ön plana çıkmadı.</p>
<p>
<div id="haberMetinDiv">
<p> Metalist maçları sonrası tüm kabahat teknik direktör Ertuğrul Sağlam'ınmış gibi futbol takımında değişim senaryosu vizyona girdi. Bugün için gelinen nokta eskiyi aratmaktan da öte bir yerde. 3 haftada liderlikten altıncılığa düşüş ve zirveye oynayan takımlar karşısındaki puan kayıplarının yanı sıra son Ankaraspor maçı ile sabırların taştığına şahit olduk. Yaşanan durumun bugünün eseri olmadığını anlayanlar, hatta sessizliklerini koruyanlar dahi isyan bayrağını açıp düşüncelerini haykırdılar. Söylediği, verdiği hiçbir sözü yerine getirmeyen Başkan Yıldırım Demirören'in destekçisi bir kısım kapalı taraftarı bile son maçta, "Yeter Yıldırım Demirören yeter" diye bağırdı. Buna gerek duyduklarına göre son kale de yıkıldı. 
<p>Her geçen gün yeni bir olay. Hafta ortasında Fulya Projesi gündeme geldi. Kulübün haklarının peşinde koşanların yönetim tarafından gelen açıklamalarla tatmin olamamaları üzerine açtıkları dava, sıkıntı verecek bir hale gelince çare basın toplantısında arandı. Ancak 'dağ fare doğurdu' anlamında Demirören toplantı değil, insanları suçlayıcı bir konuşma yapıp arkasına bakmadan kaçıp gitti. Güçlü insanlar böyle mi yapar? Haklı ise oturur suçlamaları çatır çatır cevaplar ve karşısındakilere dersini verirdi. İşi kurtaramayacağını bildiği için kaçma yolunu seçti. Sıkıştığı anlarda gündem oluşturmak becerisi bir zaman için fayda sağlasa da sonrasında gerçekler gün ışığına çıktığında müracaat makamı, iletişimden Çiğdem Işık ve talimatı "Bu haberi yalanla." olmaktadır.
<p> Vatan'dan Gökmen Özdemir'in Mircea Lucescu ile ilgili röportajında geçen Demirören'in, "Gündemi değiştirmek için zamana ihtiyacım var, seni arayan olursa beni mahcup etme." sözlerinin doğru bir bilgi aktarımı olduğuna inanıyorum. Zira bu genç kardeşimizi tanıyor ve güveniyorum. Başkan ve yönetim giderek biraz daha batağa saplanıyor. Taraftarlar arasında gerginlik ileri noktada. Kapalıda ilginç olaylar yaşanıyor. 'Bedava bilet istemiyoruz' diyenler, diğerlerini tasfiye hareketine başlamışlar. Kulüp içerinde de hareketlilik artık iyice hissediliyor. Son olarak Gordon Milne'ye tazminat verme kararı ve futbolcu Gordon'a ödenmesi gereken tazminat eli kulağında. Futbol AŞ'nin 30 Kasım itibarıyla çıkacak bilançosu ne gösterecek? Aynı şekilde derneğin, yıl sonu durumu neler anlatacak? Bu hali görüp çözüm arayanlar "Beşiktaş düşmanı" ise yaşananlara sebep olanlar, borç rakamlarını devamlı başarısız icraatları ile yukarı çıkaranlar, "Beşiktaş müttefiki mi?" oluyor.
<p> Çıkış için Jean Tigana'nın tarif ve ismen işaret ettiği muhabirin yalanlarla süslenen, iyice deşifre olduğu için kimselerin inanmadığı haberleri de artık işe yaramıyor. Ancak farkında değiller. Herkesin birbirine sorduğu, "Bu yönetimden ne zaman kurtulacağız?" sorusunu cevaplayacak tek isim Yıldırım Demirören. "Var mısın Yok musuncu Hamdi Bey"in değil, 3-5'i hariç tüm Beşiktaşlıların beklentilerine cevap niteliğindeki "yokum" sözü heyecanla bekleniyor.</p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=768926), [web.archive.org (arşiv bağlantısı)](http://web.archive.org/web/20120331201420/http://www.zaman.com.tr:80/yazar.do?yazino=768926)
# Beşiktaş yara sardı

*Atıf Keçeci 2008.12.14*

<tr><td class="metin" colspan="2" style="padding-top: 20px; padding-left: 5px; padding-right: 10px;">Son haftalardaki puan kayıplarını unutturacak bir rakiple oynama şansını Beşiktaş nasıl kullanacaktı? Taraftarı, teknik adamını, başkanını ve yönetimini protesto etmişti. Bunlar, iç saha maçı oynanması sebebiyle futbolcular üzerinde strese yol açabilirdi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Mutlaka hafta içi yapılan, özellikle Delgado üzerindeki moral seanslarına ne cevap alınacaktı?
<p> Ankaragücü açısından baktığımızda da başkanı, bazı yöneticileri ve teknik direktörü istifa etmiş, mali sıkıntısı sebebiyle futbolcusunda da isyanlarda bir görüntü vardı. Eksiklerin çokluğu Mustafa Denizli'yi zorlamıştı. Zaman zaman solda oynasa da Ekrem Dağ nasıl bir performans gösterecekti? Haftalardır forma şansı bulamayan Ali Tandoğan için de benzer düşünceler vardı.
<p> Saha dizilişi bazen 3'lü, bazen 4'lü bir defans bloku; önlerinde İbrahim Toraman ve ataklarda ileride çoğalma adına hücumlara da katılan Cisse görev yaptı. İbrahim Toraman'ın başkent takımının yetenekli ve tecrübeli futbolcusu Murat Erdoğan'a yakın oynayarak markaj altında tutması günün futbol anlayışına pek uymayan, eskilerde kalmış bir anlayıştı. Rakibini belki oynatmadı ama kendisi de takımına olumlu anlamda katkı sağlamadı.
<p> İlk 30 dakika içerisinde olumlu işler göremedik. Siyah-Beyazlı takım eskisinden farklı bir görüntü çizmiyordu. Kenar bindirmeleriyle, dikine hücumu düşünmeden yan toplarla oynuyor gözüktü ama sonuç getirecek final hareketi gözlemleyemedik...
<p> Bu anlarda girilen iki pozisyonda Holosko, 17'de çerçeveye isabet kaydedemedi; ancak 25'te kale önü karambolünde golü buldu. Sonrasında kazanılan pozisyonlarda Nobre ve Holosko şanssızlıktan değil, beceriksizliklerinden fark getirecek golleri hovardaca harcadı. Gelen eleştiriler Delgado'yu biraz etkilemiş; ama hâlâ istenen verimlilikten uzaktı. 15'inci haftaya gelinmesine rağmen sergilenen kötü futbol, hiçbir mazeret kılıfına girmez halde ortada duruyor.
<p> Defanstan çıkışlardaki hazırlık paslarının isabetsizliği, ikinci bölgenin geçilmesi esnasında dikine yerine yan pasların tercih edilmesi, organize futbolun sergilenememesinin ana sebepleriydi. Tüm bu olumsuz tabloya rağmen tek golle kazanılan 3 puan Kartal'ın yaralarını biraz olsun sardı. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=770081), [web.archive.org (arşiv bağlantısı)](http://web.archive.org/web/20081214185932/http://www.zaman.com.tr:80/yazar.do?yazino=770081)
# Beşiktaş darboğaza girdi...

*Atıf Keçeci 2008.12.22*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş, Ali Sami Yen'e gelirken maçın favorisi olmamasının avantajını taşıyordu. Herkesin düşündüğü, Mustafa Denizli'nin nasıl bir 11 yapacağı ve oyun anlayışının ne olacağı idi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Sahaya çıkan takımda geçen haftadan Serdar Özkan ve Ali Tandoğan kulübeye çekilmiş, gözden çıkarıldığı için forma şansı verilmeyen Seric ve Tello yer almıştı. Dizilişi gördüğümüzde, Denizli'nin herkesin tahmini doğrultusunda defansı sağlam tutma düşüncesi açık bir şekilde görüldü. Üçlü defans, sağlarında Ekrem Dağ, sollarında Seric ile rakip ataklarda beşli bir blok haline dönüşüyordu. İkinci bölgede ise işler Cisse, Tello ve Delgado'ya verilmişti. Olacakları Skibbe de düşünmüş olacak ki ofansif yönleri güçlü futbolcularına orta sahada görev vermişti. Klasik forvette Baros, arkasında Lincoln dizilişine ek Nonda'yı da görevlendirmişti. 
<p> Siyah-Beyazlı takım, rakibinin en güçlü silahı kenar bindirmelerine önlem almayı planlıyordu; ancak bu düşünce özellikle Arda tarafından bozuldu. Nitekim ilk gol ve penaltı kenarlardan gelişen pozisyonlardan geldi. Lincoln'ün kale önüne attığı topta, zamanlama hatası yapan Rüştü, meşin yuvarlağa hakim olamayıp tokatlayınca pozisyonu takip eden Servet, zorlanmadan ağları gördü. 
<p> Karşılıklı ve bol gollü, heyecan yüklü maçta taktiksel anlamda daha iyi işler yapan tarafın kazanması normaldi. Sarı-Kırmızılı takım, topu daha verimli kullanıp kaygan zemine rağmen garanti paslarla oynayarak hakimiyeti Beşiktaş'a bırakmadı. Delgado'nun ikinci sarı kartı görmesi profesyonellik anlamında üzerinde çok konuşulması gereken bir durum. Yeniksin, hakem kendisine yapılan faulü çalmış, hâlâ 'kart göster' işareti yapıyorsun, kolunda da kaptanlık bandı var. Bunun karşılığının sarı olduğunu artık mahalle arası maçlarda bile herkes bilirken bu davranış tam anlamıyla sorumsuzluktur. 
<p> Beşiktaş, zirveye oynayan takımlarla yaptığı maçlarda hep aynı hataları yaparak kaybetti. Rakibi oyalayarak kontra toplarla şans bulma düşüncesi hiçbir maçta gerçekleşmedi ama Mustafa Denizli ısrarını devam ettirdi. Farklı yenilginin sonrasında gelinen noktada sorumlular belli; ancak onlar da hâlâ 'üç maymun'u oynuyor. Olan, çilekeş taraftara oluyor. Bakalım Beşiktaş'ın çok bilmiş başkan ve yöneticileri gündemi değiştirmek ve hakem kararları için hangi 'veciz!' konuşmaları yapacaklar.
<p> Cüneyt Çakır, verdiği penaltı kararlarında olması gerekeni yaparken FIFA'nın kendisini boşuna izlemediğini gösteren bir yönetim sergiledi. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=773004), [web.archive.org (arşiv bağlantısı)](http://web.archive.org/web/20081223100016/http://zaman.com.tr:80/yazar.do?yazino=773004)
# Yakışmıyor...

*Atıf Keçeci 2008.12.25*

<tr><td class="metin" colspan="2" style="padding-top: 20px; padding-left: 5px; padding-right: 10px;">2008'in son derbisi pazar günü oynandı. Öncesinde güzel mesajlar verildi, iyi bir futbol seyredileceği beklentisi de gerçek karşılığını bulunca seyir keyfi açısından herkes mutlu oldu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bu güzellikler maalesef bitiş düdüğü ile yerini hoş karşılanmayan görüntülere bıraktı. Maç yorumlarımızda oyunu ve de hakem kararlarını dile getirdik, bugün de vurguluyoruz. Allah ömür verdiği müddetçe de bu yolda devam edeceğiz. Bu işi yaparken de kulüpçülük adına hiçbir düşünce taşımadım; zira bu, işimize aykırı düşen bir hal olur. Galatasaray maçındaki hakem kararları hakkındaki yorumlarım bazı kesimlerce eleştirildi. Bunun gerekçesi olarak da, "Benim Beşiktaşlı olduğum, dolayısıyla kulübün lehine yorum yapmam" düşüncesini ön plana attılar. Bir gazeteci, kendi mensup olduğu kurum veya diğerlerinin haklarını koruma anlamında gerçeklerin dışına nasıl çıkar, bunu anlamak çok zor. Gerçi bu düşünceye sahip kişileri çok dikkate almıyorum, onlara istedikleri gibi haber ve yorum yazan gazetecileri takip etmelerini tavsiye ediyorum...
<p> Cüneyt Çakır'ın verdiği kararların hepsinin kurallar gereği olduğunun altını çizmek istiyorum. Uygulamalarını da son derece yerinde bulduğumu tekrar ifade ediyorum. Zaten genel itiraz, sadece Delgado'nun ikinci sarı kartı ve de geçmiş haftalardaki hakem yanlışlarının çokluğu. Delgado milyonlarca gözün takip ettiği bir ortamda eliyle rakibine kart gösterilmesini istiyor. Şimdi koca koca adamlar diyor ki, "Delgano'nun hakeme İngilizce olarak 'Bana gösteriyorsun ama' sözlerine kart çıkartmak yanlıştır." Bunlar ulema sınıfından kimseler, biraz kural bilseler bu şekilde değerlendirmede bulunmazlar. 
<p> Bu Federasyon yönetiminin iş başına geçmesi için en büyük çabayı sarf edenlerden biri Sayın Yıldırım Demirören değil mi? MHK dahil, diğer kurulların seçiminde rolü yok mu? Şimdi bunlardan şikâyetçi olma hakkı, bana göre yoktur. Kendisi etmiştir, ama kendisi bulmamaktadır, yanlışlar kulübe zarar vermektedir. Hakemin kararlarını tartışma yeri sahanın ortası değildir. Hangi kategoriden olursa olsun 'Kurtlar Vadisi' tarzı bir uygulama yapmak, öncelikle kartvizitlerinde Beşiktaş yöneticisi yazanlara yakışmamıştır. Yarın İnönü'deki bir maçta taraftarlar 'nasılsa yöneticiler de giriyor' deyip sahaya atlarsa bunun vebali bu yöneticilerin üzerinde kalmaz mı? Hele hele Başkan Demirören'in medyaya yansıyan MHK Başkanı Oğuz Sarvan'a küfürlü mesajı tam bir skandaldır. Bir kulübü temsil etmek demek, tüm gözlerin takibinde olmak demektir. Attığınız her adıma, sarf ettiğiniz her kelimeye çok dikkat etme zorunluluğu vardır. 
<p> Beşiktaş'ta işler sportif ve malî açıdan diplerde iken bu olaylar sosyal anlamda da kötü örnek olmaktadır. Esasında üzerinde konuşulması gereken en önemli husus da budur. Kısacası, bu kişiler yüzünden yaşananlar koca Beşiktaş camiasının yakışıksız bir durumla baş başa kalmasına yol açmıştır. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=774106), [web.archive.org (arşiv bağlantısı)](http://web.archive.org/web/20081225143737/http://zaman.com.tr:80/yazar.do?yazino=774106)
# Doğruyu bulmak

*Atıf Keçeci 2008.12.27*

<td class="columnist-detail">
<p>Galatasaray maçı sonrası yaşanan olaylara son nokta dün başkan sayın Yıldırım Demirören'in yaptığı basın toplantısında kondu. Barkovizyon sunumunda geçmişteki Beşiktaş'a dönük hakem hataları gösterildi.</p>
<p>
<div id="haberMetinDiv">
<p> Karşı takım aleyhine sadece Şilili Rodrigo Tello'nun Ankaragücü maçında rakibine yumruk atması dile getirildi. Bu örnekler daha da artırılarak gösterime sunulsaydı hakem hatalarını genelleştirmek anlamında çok olumlu olurdu.
<p> Geçmişte kalmış Cem Papila olayını bugün gündeme getirmenin ne yarar sağlayacağını anlayamadım. Kaldı ki o maçtan sonra kulüp ilgililerinin de dahil olduğu bilirkişi durumundakiler, bir sarı kart haricinde tüm kararların doğruluğu hususunda birleşmişlerdi. Sık vurgulanan, ismen söylenmese de gösterimde kullanılan pozisyonlarda Fenerbahçe'nin kollandığıydı. 
<p> Siz ülke futbolunun başına bu kulübün başkanının gelmesi için gayret sarf etmediniz mi? Yıllarca uğradığı Kulüpler Birliği Vakfı'na kendisini başkan seçmediniz mi? Son iki toplantıya yönetici bile göndermeyip Beşiktaş'ın temsili için bu başkanı vekil tayin etmediniz mi? İşin gerçeği, hakem hatalarının her dönemde olduğu gibi bundan sonra da olacağıdır. Kötü sonucu hakeme, iyi sonucu yönetime mal etmekle insanlar sadece kendisini kandırır. Sizin kurduğunuz takım, kaliteli futbolculardan oluşuyorsa ve de iyi futbol oynuyorsa karşısında kim olursa olsun yıkar geçer. 
<p> Başarısızlığı hakeme yüklemek en kolaycı yoldur. Metalist Kharkiv karşısında alınan kötü sonuçlarda hakemin rolünü söyleyebilir miyiz? Bu maçtan sonra Ertuğrul Sağlam'ı göndermenin yanlış olduğu şu andaki lig sıralamasına baktığımızda bütün çıplaklığı ile görülmüyor mu? Beşiktaş'ın kendinden başka dostu olmadığını son Kulüpler Birliği Vakfı toplantısındaki MHK ve hakemlere güvenoyu verilmesi bir kere daha ortaya koymuyor mu? Başkan Yıldırım Demirören'in bundan böyle vakfa bakışı ne olacaktır? Kendisinin yanında olmayan Futbol Federasyonu ve Vakıf Başkanı'na karşı nasıl bir tavır takınacağı merak konusudur. 
<p> Dünkü basın toplantısında Başkan Demirören'i çok sakin buldum. Doğruyu yakalamada yapılması gerekenlerin sahaya inmekten ve MHK başkanına küfür etmekten geçmediğini anlamış olması olumlu bir durumdu. Özellikle maç sonrası MHK Başkanı Oğuz Sarvan'a iletilmesi yönündeki sinkaflı istemi konusunda yaptığı açıklama dünün önemli bir anekdotuydu. Yıldırım Demirören'in, "Beşiktaş Kulübü başkanı olarak maç sonrası dile getirdiğim ve sövme içermeyen istemimi kaba bir dille ifade etmiş olabilirim. Beşiktaş Kulübü başkanının her konuda olduğu gibi dili kullanımda en nezih örneği teşkil etmesi gereği ile tüm halkımızdan özür dilerim." demesi dünün en önemli olayıydı. Beşiktaş Başkanı'nın son dönemdeki en doğru sözleriydi. Kendisini bu davranışından ötürü kutladım. Doğruyu bulmak işte bu kadar kolay. İnşallah gerisi gelir...</p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=778189), [web.archive.org (arşiv bağlantısı)](http://web.archive.org/web/20111010191413/http://www.zaman.com.tr:80/yazar.do?yazino=778189)
# Tarih bunları yargılar

*Atıf Keçeci 2008.12.31*

<td class="columnist-detail">
<p>Beşiktaş bir türlü huzura kavuşamıyor. Başarısızlıklara devamlı adres gösterme alışkanlığı yerleşik bir hal aldı. Gösterilen adreslerden biri hakem hataları karşısında MHK ve başkanı Oğuz Sarvan. Bir başka adres medya ve yayıncı kuruluş. Diğer bir cephe stat projesi ile ilgili engelleme yaptıkları için bürokrat kesim.</p>
<p>
<div id="haberMetinDiv">
<p> Hal ve gidişten memnun olmayanların hedefi ise başkan ve yönetim kurulu. Söylenen, 5 yılda kulübün getirildiği endişe verici durum. Bu dönemde sportif başarı yok, mali durum ortada, çok övünülen Fulya projesi ile ilgili konuşulanlar iç açıcı değil, konu bir de mahkemelik.
<p> Türkiye Süper Ligide görevli 34 üst düzey hakem var. Maçları bunlar yönetme durumunda. Beşiktaş'ın istemi acaba semt sahasında kendi aralarında maç yapanların uyguladığı kararları oyun içerisinde futbolcular mı vermeli? Beşiktaşlı ve toplum soruyor. Karşı güçlerle uğraşamıyorsan neden kulübü bu borç batağına sürükledin? Beyler, efendiler ben bunlarla mücadelede aciz kaldım, deyip niçin kenara çekilmiyorsun?
<p> Bir başka soru, bu ortamda başarıyı yakalamak zor görünüyorsa bunca transferi ve 5 hoca değişikliği yapıp sonra bir kısmına çuvalla Euro ödeyerek niçin postaladın?
<p> Sivok ve Zapo transferi ile ilgili bonservis bedelleri üzerine yapılan yayınlar, niçin karşı belgelerle cevap yerine "Aksini söyleyenin alnını karışlarım"la savuşturulmuştur?
<p> Bir başka soru, "Başkan ve bu yönetim olmasa kulüp bundan daha kötü bir duruma düşer mi?"dir.
<p> Son basın toplantısının içeriği ve sunumu hazırlanırken hiç mi diğer kulüplerin yaptıkları dikkate alınmamıştır? Bu işi yapmak görevi olan iletişim departmanı devre dışı bırakılarak golf oyun arkadaşına bu organizasyonu yaptırmak hangi aklın işidir?
<p> Bir basın toplantısının özellikle de özü haksızlıklara karşı geliş olan organizasyonda sadece üç soru ile sınırlandırmak ters bir anlayış değil midir?
<p> İnsanlar bunları konuşurken önceki gece karşımıza Şubat 2006 kongresi öncesi Başkan Demirören'in TV'de özel gündemle Serhat Ulueren'le yaptığı program öncesi görüntü ve konuşmalar Tuğrul Yenidoğan imzalı olarak TV'de ve medyaspor.com adresli siteden yayınlandı.
<p> Her iki taraf için de son derece ayıplı bir diyalog var. İçeriğinde Demirören'in başkanlığı başlangıcından günümüze çelişkilerle dolu açıklamaları mutlaka ibretle ve üzüntü ile izlenmiştir. Her iki taraf için de utanılacak konu Fikret Orman olan konuşmadır. Kısaca Ulueren "Sinan Engin aradı, 'Fikret Orman'ı bitir' dedi." dedikten sonra Yıldırım Demirören'in "Doğru söylemiş." cevabı sanırım çok konuşulacaktır. 
<p> Rakipleri için böylesine ucuz komplolar hazırlayan kişinin hâlâ '2010'da varım' demesi çok düşündürücüdür. Bunun medya tarafındaki spor servisi müdürünün Cihan Oskay olayından sonraki bu programı, insanların programcılık anlayışına bakışları, kendisi adına çok vahim bir hale gelmiştir. Basın toplantısında Galatasaray Kulübü başkanının Demirören'e atfen "İnsanlar önce kendi hatalarına bakacak." sözleri camiayı mutlaka derinden yaralamıştır. Yıldırım Demirören bunca başarısızlıklarına rağmen hâlâ "Paramı almadan gitmem" diyebiliyorsa ne söylenebilir ki? 
<p> Gücü Orman'ı bitirmeye yetmese de koca çınar, asırlık Kartal'ı yerle yeksan etmeyi başarmıştır. Tarih mutlaka bunu sorgulayacaktır. </p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=790111), [web.archive.org (arşiv bağlantısı)](http://web.archive.org/web/20111010082421/http://www.zaman.com.tr:80/yazar.do?yazino=790111)
# Zapotocny olayı ve SPK ilgililerinin dikkatine

*Atıf Keçeci 2009.01.07*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş Kulübü'ndeki yanlış işler o kadar çoğaldı ki; en mahrem olaylar bile medyanın gündemine düşmeye başladı. Geçtiğimiz haftalarda Sabah gazetesinde Galip Öztürk imzasıyla çıkan haberde İtalya Serie A takımlarından Udinese'nin UEFA'ya gönderdiği bilgi notunda Sivok ve Zapotocny'nin bonservis bedelleri ile Beşiktaş Futbol AŞ'nin açıkladığı rakam arasında büyük fark görülüyordu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Başkan Yıldırım Demirören, bunun üzerine "Aksini söyleyenin alnını karışlarım." şeklinde açıklama yaptı. 
<p>Şimdi karşımızda 31.1.2008 tarihli ve Udinese kulübü Genel Menajeri Pietro Leonardi imzasıyla Zapotocny'ye istenen bonservis bedeli ve ödeme planı var. İtalyan kulübü, bu transfer için üç taksitte ödenmek üzere 2,3 milyon Euro talep ediyor. Aradan 4 ay geçiyor ve bu oyuncu fazla forma şansı bulamıyor. Yani artı bir performans durumu da söz konusu değil. Beşiktaş Futbol AŞ, İMKB'ye gönderdiği bilgide, bu oyuncunun 4,5 milyon Euro bedelle ve 3 yıl vadeli olarak transfer edildiğini açıklıyor. Arada 2,2 milyon Euro yani yaklaşık 4,5 milyon TL fark var. Şimdi soru şu: Ne oldu da rakam bu denli yükseğe çıktı? 
<p>Başkan Demirören ve dönemin menajeri Sinan Engin'e düşen görev, bu duruma açıklık getirmek. Ancak eski menajer, bilinen tutumuyla, "Bu yazıdan haberim yok." diyerek kulüpten bir açıklama yapılmasını istedi. Sinan Engin'in son günlerde program yaptığı TV kanalında, "Fikret Orman'ı bitirin." cümlesi karşısında, "Ben tercüman Fikret'i kastettim." açıklaması çok da doğru değil. Oysa bahse konu tercüman, 2004 yılında kulüpteki görevinden ayrılmıştı. Bu ve benzer beyanlarının külliyen yalan olmasından ötürü Engin'in sözüne fazlaca itibar edilmiyor. Yapılacak başka bir iş de bu alışveriş karşısında satıcıya verilen kambiyo senetlerinin dökümü ve tediye ordinosunun (çek ve senetlerin teslim evrakı) açıklanmasıdır. Bir görev de Divan ve Dernek Denetleme Kurulu'na düşmektedir. 
<p>Konu Sermaye Piyasası Kurulu (SPK) ilgililerin de dikkatini çekmelidir. Beşiktaş'ın halka açık bir AŞ olması sebebiyle 'yatırımcının korunması' konulu onlarca açıklanmış tebliğler, bu olayda SPK'yı göreve davet etmektedir. Her yönüyle ilgili isimlerin vebal altında kalmamaları için olay çok detaylı bir inceleme ve araştırmaya tabi tutulmalıdır. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=800473), [web.archive.org (arşiv bağlantısı)](http://web.archive.org/web/20090114145646/http://zaman.com.tr:80/yazar.do?yazino=800473)
# Bunun adı açıklama mı?

*Atıf Keçeci 2009.01.08*

<td class="columnist-detail">
<p>Önceki günkü yazımda, İtalya Serie A takımlarından Udinese'nin UEFA'ya gönderdiği bilgi notunda Sivok ve Zapotocny'nin bonservis bedelleri ile Beşiktaş Futbol AŞ'nin açıkladığı rakam arasında büyük fark görüldüğünü yazmıştım.</p>
<p>
<div id="haberMetinDiv">
<p> Sermaye Piyasası Kurulu'nu da (SPK) göreve davet etmiştim. Yapılan açıklamanın şahsımı ilgilendiren bölümüyle ilgili ben de gerekli (!) açıklamaları yapmak ihtiyacı duydum.
<p> Habere konu Udinese kulübünün bu yazısı eylül ayı başından bu yana dosyamın içerisinde gününü bekliyordu. Deniliyor ki: "Kulübümüze intikal etmiş böyle bir yazı yok." Böyle bir yazının ilgililerin eline geçmemesi rastlantı mıdır acaba? Dün konuyu fazla irdelememiştim. Şimdi soruyorum. 2008 sezonu transfer görüşmelerine niçin en azından kulübün genel sekreteri Kenan Öner ve tüm mali işlerin başındaki Ertunç Soğancıoğlu dahil edilmemiştir? Futbol AŞ'deki görev tanımlaması ve UEFA nezdindeki temsilcisi spor direktörü, iyi derecede lisanı olan Semih Usta, İtalya'da birlikte olmalarına rağmen niçin görüşmelere sokulmamıştır?
<p> Radyospor'a konuşan Mithat Halis enteresan bilgiler verdi. Halis kendi şirketlerinin Zapotocny'in menajerliğini yaptıklarını, ancak birtakım olaylar sonrası devre dışı bırakıldıklarını söyledi. Burada hedefin diğer yanıyla da Gordon'u getirmek düşüncelerinden kaynaklandığını beyan etti. Anlaşılan menajerlerin de devrede olması istenmemiş.
<p> Bunların yanı sıra birçok konuda ilginç şeyler söyledi. Ama ne yazık ki Futbol AŞ'den yapılan açıklamada bunlara hiçbir cevap verilmedi. Bu radyo programının bir ucunda da ben vardım. Söyleşi devam ederken müşterek bir arkadaşımız kanalıyla Sinan Engin'in mesajı ulaştı. Engin, "Bütün bu konuları Yıldırım Demirören biliyor." dedi.
<p> Anlaşılan olayın üstüne gidildikçe çok şey açığa çıkacak. Kamuoyu, parayı nasıl ödeyeceğinizle çok ilgili değil. Açığa çıkması gereken, 2,3 milyon Euro nasıl oldu da 4,5 milyon Euro'ya çıktı? Bana göre ilk sırada açıklanması gereken husus bu. 
<p> Açıklamada "Beşiktaş'ın halka açık bir kulüp" oluşundan bahsedilmektedir. Şimdi bu açıklamalarına bir düzeltme getireyim de bu metni hazırlayanlar öğrensin. Burada bahse konu şirketin, resmi tanımlaması Beşiktaş Futbol Yatırımları San. ve Tic. AŞ'dir. Her konuda böyle anılmak zarureti vardır.
<p> Zapotocny'in transferinin, İMKB'ye bildirilmesi zaten yasal zorunluluk. Bu konuda aksini söyleyen yok ki. Bir daha soruyorum, hep soracağım: "Bu transferlerde niçin yöneticiler devre dışı bırakılmıştır ve bonservis bedeli hangi nedenlerden dolayı iki katına çıkmıştır?" 2008 Avrupa Şampiyonası'nda milli takımına bile davet edilmeyen bu oyuncunun, değerinin arttığı savı asla ileriye sürülemez. Başkanın, "Ödemeyi üç yıla yaydık, fiyatı ondan arttı." sözleri ise bir işadamının ağzından nasıl çıkmıştır bilemiyorum. 18 ay ödemede 2,3, 36 ay ödemede 4,5 milyon Euro. Tüm zamanların en yüksek faiz oranı, insanın aklına geldikçe çıldırası geliyor
<p> Bir de deniliyor ki: "3 ayda bir, mali tabloları İMKB'ye gönderiyoruz. Bu yolla denetim de yapılmaktadır." Şimdi bu konuda bu arkadaşları uyarayım. Gönderdiğiniz o döneme ait defter kayıtların "periyodik dönem ara bilançolarının" bildirilmesinden ibarettir. Bunlar üzerinden gerek görülmedikçe bir denetim söz konusu değildir.
<p> Yatırımcı hakkını korumayı "manipülasyon" olarak değerlendirmek de işin başka bir komik tarafı olmuştur. Esas "manipülasyon" sıkıştıkça yandaş muhabirlere yaptırılan asılsız transfer haberleridir. Şimdi, SPK ilgililerinin bu halka açık AŞ'nin kimler tarafından yönlendirildiğini anlamaları için ellerinde bir doküman vardır. Bu aş daha çok su kaldırır, bekleyip yaşayacağız.
<p> Başkan ve yönetime bir tavsiyem de, derneklerle dirsek temasını artırıp yemekler düzenleyerek masumiyetinizi (!) anlatmanız. "Yiyen ağız utanır" deyimi boşuna dilimize yerleşmemiştir.</p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=800918), [web.archive.org (arşiv bağlantısı)](http://web.archive.org/web/20120320212836/http://www.zaman.com.tr:80/yazar.do?yazino=800918)
# Üçüncü büyük olunması sizin eseriniz...

*Atıf Keçeci 2009.01.12*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş Kulübü Başkanı Yıldırım Demirören, her vesileyle Beşiktaş'ın üçüncü büyük olarak anılması ile ilgili şikâyette bulunuyor. Bazı hedefler gösteriyor. Bugün yayıncı kuruluşa gösterilen tepki bunun örneği.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Oysa gelişmelere kronolojik sırayla baktığımızda bu üçüncülüğün Yıldırım Demirören döneminde ivme kazandığını görürüz. Demirören büyük olarak anılan rakiplere karşı aşağıda kalmış durumda. Seba ve Bilgili dönemleri ile kıyaslandığında sonuç açık ara Demirören aleyhine. Rakamlar ortada. Demirören döneminde oynanan toplam 18 F.Bahçe ve G.Saray maçından 54 puan yerine 15 toplanmış. Sadece 4 galibiyet, üç beraberlik, 11 maçta ise yine hüzün. Serdar Bilgili döneminde oynan maç sayısı aynı, ancak toplanan puan 28. Galibiyetle biten maç sayısı 8, beraberlik de 4. Sayın Süleyman Seba döneminde krallık koltuğunda Kartal oturuyor. Seba ile Fenerbahçe'ye büyük fark atılmış, Galatasaray da geride kalmış.
<p> Sportif yönden durum böyle iken mali açıdan da durum çok parlak değil. Demirören başkanlık koltuğuna otururken borç rakamı net 17,5 milyon dolar. Şimdilerde bu para 110 milyon doları buldu. Geleceğe dönük gelirler de 2012 yılına kadar kullanılmış. Canlı para girişi yok. Beşiktaş Futbol AŞ'nin hisse değeri, yüzde 30'luk bir kayıpla 68 milyon TL'den 36 milyon TL'ye düştü. Kriz ortamı yaşadığımız bu dönemde Fenerbahçe hisseleri yüzde 38, Galatasaray yüzde 30, Trabzon yüzde 11 değer kazandı. Bu tablo sportif başarının bu hisselerde etkili olduğuna en somut örnek. Transferde de durum farklı değil. Zapotocny örneğinde olduğu gibi her futbolcu ederinin çok üzerinde bedelle alınmış. Diğer büyüklerin aldıkları oyuncuların kariyerlerini karşılaştırdığımızda Beşiktaş tarafı gene düşük noktada kalmaktadır. 
<p> Şimdi karşımızda bir Yusuf Şimşek olayı duruyor. Bu konudaki kanaatim Demirören'in Trabzon-spor Başkanı Sadri Şener'e karşı bir intikam alışıdır. Trabzon'un Fırat Aydınus'a yaptıkları dikkat çekiciydi. Sonrasında Demirören'in MHK Başkanı'na sinkaflı ağır hakareti Galatasaray mağlubiyetinin önüne geçmişti. 3 gün sonra yapılan Kulüpler Birliği toplantısında Sadri Şener'in de imzasıyla 'MHK'ye ve hakemlere güveniyoruz' açıklaması intikam ateşini körükledi. Benzer durum 3 sezon önce F.Bahçe ile yaşanmış ve Başkan Aziz Yıldırım'la girilen bir söz düellosu sonucunda iki misli bedel ödenerek Rüştü Reçber transfer edilmişti. Demirören bu işlerle uğraşadursun Aziz Yıldırım gelecekleri parlak son dönemlerin en yetenekli futbolcuları Gökhan Emreciksin ve Abdulkadir'i aldı. Bursalı Sercan ve Özer sırada bekliyor. Demirören ise takasta Aydın Karabulut'u teklif ediyor. Hangi düşünce daha 'büyük'? Büyüğüz demekle maalesef olunmuyor. Yapılan işler, alınan sonuçlarla bir yerlere geliniyor ve 'büyük' olarak tanımlanıyor. Galatasaray Teknik Direktörü Michael Skibbe, şampiyonluğa oynayan takımları sıralarken önce 'Fenerbahçe' dedi. Sonrasında 'Sivas' ve 'Trabzon'u' söyledi. 'Beşiktaş ve Ankaraspor'a da dikkat edilmeli.' diye ekledi. 
<p> Şimdi 22 Şubat kongre telaşı başladı. Yedirip içirip yıllık aidatları 'hesabı cariden' karşılanan gruplarla temaslar artırıldı. Bu nasıl bir kulüp sevgisidir ki bir yemeğe, bir seyahate 50 TL'lik aidata karşılık vicdanının sesi yerine mide gurultusunun esiri olunuyor? Bu gibilerin varlığından, 'neredeler' diye sorulan akil kesim kulüpten kaçıyor. Bir taraftar grubu düşünün ki her şeye karşı, bir tek Demirören'e değil! Bu grubun liderini düşünün ki muhalefeti göreve çağıran gruba müdahale edebiliyor. 22 Şubat'ta Beşiktaş camiası bir imtihandan geçecek, o gün kulübün kaderini belirleyecek hareketlilik yaşanmazsa kimseler kimseden artık hesap soramaz hale gelir. İş gene 8-10 aslan yürekli kartala kalır, onlar da hukuk savaşlarına güçleri yettiğince devam ederler ve kanaatimce tarihe geçerler.
<p> Bir son dakika haberi vermeden geçemeyeceğim. Kıvanç Oktay zamanında özellikle Avrupa maçlarında hizmet veren bir arkadaş vardı, ismi Anıl. O, Eurovision'da ülkemizi temsil edecek 'Hadise' kızımızı Beşiktaşlı yapmış. Ne güzel, şimdi işimiz daha 'Düm teke tek'. Başkan Yıldırım Demirören hakikaten çok şanslı, Hadise dereceye girerse yanına yaklaşılmaz vallahi! İlk basın toplantısında Hadise'nin görüntüleri barkovizyonda açılış jeneriği olur, fena da olmaz hani... Kongreden önceye yetişseydi ne iyi olurdu... O halde haydi eller havaya bütün oylar buraya! Bugünlerde tüm Beşiktaşlılara tavsiyem 'Akıl sağlıklarına' dikkat etmeleri, zira ben kendimi iyi hissetmiyorum...<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=802612), [web.archive.org (arşiv bağlantısı)](http://web.archive.org/web/20090113142742/http://zaman.com.tr:80/yazar.do?yazino=802612)
# Kâr-zarar hesabı

*Atıf Keçeci 2009.01.22*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş Kulübü Başkanı ve yönetimi son günlerdeki transfer olaylarıyla yine gündeme damgasını vurdu. Önce kendine biat eden gazeteciler vasıtasıyla, Geremi başta olmak üzere transfer manipülasyonları yapıldı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Sonrasında bir gece yarısı restoran muhabbeti sonunda Trabzon camiasını kırmak pahasına Bursaspor'dan Yusuf Şimşek transfer edildi. Mustafa Denizli'nin isteği doğrultusunda yapılan bu alışverişte nakit ödemenin yanında Tuna ve Aydın, adeta bonus olarak kullanıldı. Genç Aydın, uygulanan "köle değişimi" anlayışlı bu takasa alet olmayacağını söyleyerek Almanya'ya ailesinin yanına döndü. Futbol hayatına orada devam edeceği kararını bizzat kendi ağzından öğrendim.
<p>Basında Yusuf Şimşek olayı değişik biçimlerde yorumlandı. Bana göre Yusuf, devamlılığı olmayan, oyun içerisinde aksiyone rol üstlenmekte fiziksel sıkıntı yaşayan bir futbolcu. Delgado ile birlikte oynaması halinde vay defansın haline. Mustafa Denizli'nin genç yetenekleri harcamasının gerekçelerini öğrenmek istiyorum. Özellikle Aydın, Emre Özkan ve de Batuhan Karadeniz şık olmayan bir tarzda takımlarından uzaklaştırıldılar. Bu genç futbolcuların yaptıkları açıklamalara bakılırsa kiralık olarak gittikleri kulüplerinden dönüşlerinde Beşiktaş için problem olacaklar.
<p>Son olarak Delgado'nun Beşiktaşlılaştırılması ise kafaları iyice karıştırdı. Herkes birbirine bu işten kimin kârlı çıktığını soruyor. Bu soruların cevapları rakamsal değerler ve ilgili mevzuatlarla kolayca karşılığını bulmaktadır. Delgado'nun 28.6.2006 tarihinde Basel kulübünden Beşiktaş'a, Ülker Grubu tarafından bonservisine 4 milyon 875 bin Euro ödenerek alınıp hediye edildiği söylenmişti. 
<p>Arjantinli oyuncunun sözleşmesi 2009 Haziran ayında bitecek ve serbest kalacaktı. Bu tarihte şu anda kendisine yıllık maaş adıyla ödenen 2 milyon 100 bin Euro'yu bu sporcunun dünyada hiçbir kulüpten alamayacağı ortadadır. Yani futbolcu zaten başka bir kulüp arama ihtiyacı duymayacaktı. Sakatlığı sebebiyle ne zaman forma giyeceği belli olmayan oyuncunun, tüm haklarının Beşiktaş'a devri için 7 milyon 775 bin dolar ödendiği açıklandı. Bu hesapla Yıldız Holding hediye sözünden vazgeçerek ana parasını geriye aldığı gibi bu süreç içerisindeki reklam getirisi ile birlikte 1 milyon 400 bin dolar da kazançlı çıkmıştır. Sponsorluk yönüyle baktığımızda ise karşımıza çok enteresan bir durum çıkmakta. 193 sayılı Gelir Vergisi Kanunu'nun 89'uncu maddesi hükmünce; amatör sporlardaki sponsorluk anlaşmalarında tamamı, profesyonel spor dallarında ise ödenen bedellerin % 50'si gider olarak hesaba geçirilebiliyor. Daha sonraki değişikliklerle 5228 sayılı Kurumlar Vergisi mükerrer 14'üncü maddesinde sponsorluklarla ilgili düzenlemeyle, "bu harcamalar gider kalemi olma" mahiyetinden çıkarılarak "indirim kalemi" niteliğine kavuşturulmuştur. Yani sponsor firmalar bu harcamalarının % 50'sini defterlerinde "kazançlarından indirim" olarak göstermektedirler. Bu alışverişten kazanç sağlayan taraf tartışmasız Yıldız Holding olmuştur. Delgado'yu 7 milyon 775 bin dolar fiyatla ancak Yıldırım Demirören'e satabileceklerini iyi kestirmişler ve ticari anlamda güzel bir iş yapmışlar.
<p>Delgado olayının içine forma reklamı da sokulmuş ve 2010'dan başlayarak 2013 senesi sonuna kadar olan zaman için bir anlaşma yapıldığı açıklanmıştır. Ayrıca basketbol takımının forma reklamları da aynı süre ile bu firmaya verilmiştir. Fulya gelirleri başta olmak üzere ileriye dönük gelir kalemleri bugünden kullanılarak gelecek yönetimlerin nakit akışının önüne geçilmiştir. "Benden sonrası tufan" anlayışı Yıldırım Demirören'in ortaya koyduğu bir ayıptır. Kulübü iyice borç batağına sokup cesaret kırıcı bir ortam yaratmak istemi, 15 Şubat 2009'daki mali kongrede bakalım nasıl bir cevap bulacaktır. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=806562), [web.archive.org (arşiv bağlantısı)](http://web.archive.org/web/20090123080711/http://zaman.com.tr:80/yazar.do?yazino=806562)
# Beşiktaş, 26. haftaya yaklaşıyor!

*Atıf Keçeci 2009.01.25*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş seyircisini Yusuf Şimşek de heyecanlandırmamış olacak ki maça rağbet yoktu. Mustafa Denizli oyun anlayışı olarak 4'lü defans, ön liberolu sistemi benimsemişti. Yusuf Şimşek ilk defa 11'de sahadaydı. Orta saha organizasyonu görevini alışılmış haliyle sergiledi. İlk yarıda arkadaşlarına pozisyon hazırlayacak uzun ve koşu yollarına pas atmada üretken olamadı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Denizlispor orta sahasının topa erken basmadaki becerisi, Beşiktaş'ın oyun kurmada zorlanmasına neden oldu. Bu anlayış içerisinde, kazandıkları topları golcülerine serviste başarılı olamayışları sayı bulmada zorlanmalarının ana nedeniydi. Güçleri oranında önce yenilmeme düşüncesini taşıdıkları kolayca anlaşıldı. Siyah-Beyazlı takımda da orta sahadan çıkışlarda sıkıntılar vardı. Tello ve Yusuf hazırlık paslarında garanti toplar kullanamadıklarından final de sonuçsuz kaldı.
<p> İlk ciddi pozisyon sayılabilecek 19'da, kenar ortasına Nobre'nin kafa vuruşunda topu kaleci Cenk başarı ile çelince takımını yenik duruma düşmekten kurtardı. Oyunun ev sahibi takımın kontrolüne girdiği 25'ten sonraki dakikalarda Beşiktaş'ın yardımına Roman Kratochvil yetişti ve kendi kalesi önündeki vuruşu gol olarak tabelaya yansıdı. Yenik duruma düşüş Horoz'ları oyun disiplininden uzaklaştırmayınca oyundaki hareketlilik tribünlerin uykusunu açtı. Dünkü Beşiktaş'ta, 25 Aralık 2008'de bıraktığımız durumdan fazla bir farklılık yoktu. Hareketlilik bazılarına sanki iyi futbol oynanıyormuş gibi gelse de bereketlilik olmayınca kısır bir skora razı olundu.
<p> İkinci yarı başındaki Serdar Özkan-Cisse değişikliği ile Tello daha çok ileriye çıkarak kaleyi gördüğü noktalardan vuruş yaptı; ancak başarılı olamadı. Dün rakip 18 civarında faul vermedi ve duran toplardan kalesinde tehlike yaşamama düşüncesinde çok başarılıydı. Yusuf Şimşek daha önceki takımlarındaki gibi fiziki yetersizliğinden 73'te yerini Uğur İnceman'a bıraktı. 
<p> 77'de de Zapo rakibine sert girince hakem Selçuk Dereli tarafından sarı kartla cezalandırıldı. Ancak Çek futbolcu konuşunca kartın rengi kırmızıya döndü. Profesyonellik anlayışına ters bir davranış Beşiktaş'ı 10 kişi bıraktı. Aynı hareketi daha önceki dakikalarda yapmış olsaydı sonuç daha acı olabilirdi. Bunu iyi değerlendirmesi gerekirdi. Beşiktaş dün geceyi rakibin hediyesi golle kazandı. Bu sonuçla birlikte Mustafa Denizli'nin hedef olarak belirlediği 26'ncı hafta sendromuna bir maç daha yaklaşmış oldu!<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=807884), [web.archive.org (arşiv bağlantısı)](http://web.archive.org/web/20090130055807/http://zaman.com.tr:80/yazar.do?yazino=807884)
# Galibiyet mücadeleci futbolla geldi, oyun kimseyi aldatmasın

*Atıf Keçeci 2009.01.29*

<tr><td class="metin" colspan="2" style="padding-top: 20px; padding-left: 5px; padding-right: 10px;">İki ekibi göz önünde bulundurursak, oyunun hakimi kimdi?Aşırı yağmur sebebiyle su birikintileri her iki taraf için de fazla top kaybına yol açtı. Topu havaya kaldıran çoklukla Beşiktaş olunca oyunun hakim tarafı oldu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Brezilyalı Bobo'nun dünkü performansını nasıl buldunuz?
<p>Sakatlıklar ve cezalar dolayısıyla eldeki kadrodaki değişik isim, transferi gündemde olan Bobo idi. Brezilyalı futbolcu oyuna konsantre oluşuyla dikkat çekti. Attığı ilk golde de bu özelliğini yansıttı. Rakipten dönen topa sahip olup sayıya çevirdi. Genelde verimlilik açısından olumlu işlere imza attı.
<p>Yusuf Şimşek'in yedek kalmasını neye bağlıyorsunuz?
<p>Teknik Direktör Mustafa Denizli'nin Yusuf Şimşek'i ağır zeminde sakatlığının tekrar etmemesi ve de yormamak adına kulübede oturttuğunu düşünüyorum. Maçın gidişatı ve skor, takımının lehine cereyan ettiği içindir ki sonradan da oyuna almadı.
<p>Fransız Cisse çok fazla top kayıpları yaptı, takımına ne kadar faydalı olabildi?
<p>Cisse hakkında 'Gitsin mi, kalsın mı?' anlamında neredeyse yazı-tura atılacak günlerde çıkıp "Bu kadar bile oynaması bence başarı olarak kabul edilmelidir." demiştim. Kafası dağınık insan, bazen telefon numarasını bile hatırlayamaz. Bu bakımdan eleştiri çok uygun olmaz.
<p>Serdar Kurtuluş eski günlerini aratıyor mu?
<p>Serdar Kurtuluş ön liberoda iyi işler yapıyor. Rakibe önceden basma isteği, kazandığı topları arkadaşlarına servisteki başarısı şahsen benim gecenin adamı olarak Bobo ile birlikte tercihim oldu.
<p>Beşiktaş'ın kadrosu lig için yeterli mi? 
<p>Beşiktaş'ın kadrosundan ziyade "Oyun anlayışı Turkcell Süper Lig'de zirveye oynayan bir takım için yeterli midir?" Öncelikle bu hususta kafa yormak lazım. Denizlispor ve Antalyaspor galibiyetleri iyi futbolla değil, mücadeleci bir oyunla gelmiştir. Rakiplerin gücü ortada, bu açıdan değerlendirdiğimizde kadronun yeterli olduğunu söylemek çok zor.
<p>Mehmet Özdilek'in takımını nasıl buldunuz? Özdilek Antalya'da başarılı olur mu?
<p>Mehmet Özdilek'in göreve başlamasıyla birlikte takımında bir canlanma olduğu aşikâr. Genç bir takım oluşları tempolu bir oyun sergilemelerini sağlıyor. Gol yollarında Mustafa Özkan'ın yokluğu dezavantajlarıydı. Hücum oyuncusu eksikliklerini giderdiklerinde sonuca gitmede daha şanslı olacaklardır. <br/></p></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=809278), [web.archive.org (arşiv bağlantısı)](http://web.archive.org/web/20090130122605/http://zaman.com.tr:80/yazar.do?yazino=809278)
# Tek gol, üç puan...

*Atıf Keçeci 2009.02.02*

<td class="columnist-detail">
<p>Fortis Kupası rövanşı gibi düşünülebilecek dün geceki maçı da Beşiktaş'ın kolay kazanacağı düşünülüyordu. Mustafa Denizli de böyle düşünmüş olacak ki ilk maçın kahramanı Bobo'ya gerek duymamış ve Brezilyalıyı tekrar kulübeye çekmişti.</p>
<p>
<div id="haberMetinDiv">
<p> Formda olmamasına rağmen Serdar Özkan'da ısrarı, ilk 45 bittiğinde sona ererken oyuna başlaması gereken Holosko değişikliği geldi. Serdar Özkan'ı kazanmak adına forma vermek şampiyonluk yolunda önemli bir riskti. Sahaya yayılışın rakamsal olarak değerlendirilmesine itiraz eden Denizli, dün akşam da değişiklikler içerisindeydi. 4'lü defans, önlerinde Sivok, orta alanda ataklarda Nobre'ye yardıma giden ve forveti üçleyen Serdar Özkan ve Tello ile birlikte ortada Cisse ve Yusuf görev yaptı.
<p> Antalyaspor'lu futbolcular dört gün önce evlerinde uğradıkları yenilginin etkisinde kalmış ki çok ürkek görüntü veriyorlardı. Siyah-Beyazlı takım ilk 15 dakika içerisinde rakip sahaya yerleşip oyunu istediği gibi yönlendirdi. Bu üstünlüğü skora yansıtacak final toplarında gene sıkıntı vardı. Cisse ve Yusuf arkadaşlarına atak hazırlamada uygun toplar yapamayınca iş ilerideki futbolculara düştü. Tello ve Serdar Özkan yarı sahalarına kadar gelerek top kazanma çabası gösterdi.
<p> Bloklar arasında uyumu bir türlü sağlayamamak siyah beyazlı takımın organize olamamasının ana nedeniydi. Bu verimsizliğe çare olacağını düşünen tribünlerin, Bobo lehine tezahürata başladığı 32'de Tello sağ çaprazdan kalenin soluna öyle bir sert şut çıkardı ki kalede iki tane Ömer olsa gene de gol olmasına engel olamazdı. Antalyaspor takım olarak yüreklendiğinde bir şeyler yapabilecek gibi olsa da final toplarını kullanacak yeterlilikte oyuncuları yoktu. Sadece oyun berabere giderken Djiehoua'nın ayağından bir karambol topunda kaleyi bulsalar da direk gole izin vermedi.
<p> Taraftarların Yusuf'a karşı olumsuz tavırları belki çok top kaybetmesinden kaynaklanıyordu ama gene de birkaç maç sabretmekte yarar var. Tribünlerin Bobo isteğine ise Denizli 75'de cevap verdi ve golcü futbolcuyu Nobre ile yer değiştirdi. Siyah beyazlı takım dün geceyi kısır oyun dolayısıyla skordan yana fakir bir şekilde geçirdi. Tek golle gelen üç puan son lig maçlarının fiks sonucu oldu. Bu böyle gider mi, bence biraz zor... </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=810768), [web.archive.org (arşiv bağlantısı)](http://web.archive.org/web/20111122214751/http://www.zaman.com.tr:80/yazar.do?yazino=810768)
# Beşiktaş sahipsiz değilmiş...

*Atıf Keçeci 2009.02.05*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş camiasının dünkü gündeminde Fortis Türkiye Kupası maçından çok medyada yer alan ve kanaat önderi olarak tarif edilen isimlerin cuma günü yapacakları sohbet toplantısı vardı. Son aylardaki kötü gidişe çare olabilecek akil kesimin ortaya çıkmaması eleştiriliyordu. Bu bağlamda muhalefet nerede soruları her ortamda dile getiriliyordu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Organizasyona katkımdan dolayı isimlerini bildiğim toplantıya katılacaklar için Siyah-Beyazlı camia, "Bunlardan daha önemli isimler olamazdı" diyecekler. Bu oluşum, hiçbir zaman bir muhalif hareket değil. Bu toplantıda 15 Şubat kongresi de gündemde olmayacak. Katılımcıların günümüzden yarına sevdikleri kulüp için kısa ve uzun vadede 'neler yapılmalı?' sorusuna yanıt bulmak için düşüncelerini dile getireceklerini umut ediyorum. Bu yönetimin kulübü getirdiği vahim durum zaten bilinmekte. Bu bakımdan kendilerine muhalefet etmenin lüzumsuzluğuna dikkat çekilmekte.
<p> Bu toplantının daha genişletilmişi, daha önce görev yapmış yönetim kurulu üyeleri, divan başkanları ve de kulübe hizmeti geçmiş kişilerin iştirakiyle cumartesi günü Feriye Lokantası salonlarında yapılacak. Burada da benzer şekilde katılımcılar görüş ve düşüncelerini açıklayacaklar. Her iki toplantının da ev sahibi yok. Katılımcılar yeme içme bedellerini şahsen ödeyecekler. Böyle olması, insanlara daha demokratik bir ortam sunulması için tercih edildi. Buradan da bir başkan adayı veya kongre için bağlayıcı birinin çıkması arzulanmamakta. Bu oluşumların çok beklenen bir durum olduğunu, görüştüğüm ve takip ettiğim taraftar sitelerindeki yazışmalardan anlıyoruz. Toplantıların ana mesajı "Beşiktaş sahipsiz değildir, gerektiğinde bizler buradayız"dır. Tüm Beşiktaşlılar, bunu böyle bilmeli ve gelecek adına mutsuzluk yaşamamalı. 
<p> Yazımda maça fazla yer ayırmamamın nedeni daha üçüncü dakikada Beşiktaş'ın Bobo'nun ayağından kazandığı penaltı golü oldu. Bu andan sonra yeni transfer Fabian Ernst'i izledim. İlk maçı oluşu, rakibin erken gol sebebiyle tur umudunun kalmaması, onu irdeleme fırsatımızı engelledi. Kariyeri ortada olan Alman futbolcu için şu aşamada değerlendirme yapmanın yanlış olacağını düşünüyorum.<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=811814), [web.archive.org (arşiv bağlantısı)](http://web.archive.org/web/20090206100535/http://www.zaman.com.tr:80/yazar.do?yazino=811814)
# Sona yaklaştıkça...

*Atıf Keçeci 2009.02.08*

<tr><td class="metin" colspan="2" style="padding-top: 20px; padding-left: 5px; ">Beşiktaş Kulübü camia olarak önemli günler geçiriyor. Yanlış yönetilme hususunda fikir birliği içerisinde olanlar, gruplar halinde toplanarak neler yapılması gerektiğini görüşüyorlar. Üzerinde durulan en önemli konulardan birisi dernek gelirlerinin 2013 yılına kadar kullanılmış olması.</td></tr><tr><td class="metin" colspan="2" style="padding-top: 20px; padding-left: 5px; "><p> Bunun yanı sıra Zapo, Sivok ve Fabian Ernst'in 12 milyon Euro'luk, yani 25 milyon TL (25 trilyon) ödemelerinin de uzun vadeye yayılması. Yani göreve gelecek herhangi bir yönetim hiçbir ana gelir kalemi olmaksızın hem cari harcamaları karşılayacak, hem de borç ödeyecek. Bu pozisyonun oluşturulmasının altında Başkan Yıldırım Demirören'in, "Kulübü ödenmesi çok zor bir şekilde borçlandır, kimse talip olmasın." düşüncesi yatıyor.
<p>Futbol AŞ'nin son bilançosundaki öz sermayenin kritik bir hal alması da başka bir endişe kaynağı. Bunlar ve eşdeğer diğer yaptırımlarla kulübün geleceğine dönük yönetim tarzının artık büyük kitlelerde konuşulması, "Beşiktaş camiası uyandı." şeklinde yorumlanıyor. Dikkat çeken bir diğer husus da Fulya Projesi'nin hayata geçirilme işinin kongreden 3 gün öncesine denk getirilmesi. Bu konuda çok şeyler belgelenerek konuşuldu ve şimdi adli mercilere taşınmış durumda. Açılış programının saat olarak alışılmışın dışında 18.00 olarak tespit ve ilan edilmesi de ışıklı gösteriler yapılmasına olanak sağlamak için. Tam bir şark kurnazlığı...
<p>"Yıllık 14 milyon TL gelir sağlanacak." deniliyor. Yaptıkları anlaşmalardaki belirttikleri rakamları alt alta topladığımızda bu sayıyı yakalayamıyoruz. Kulübün geliri aşağı yukarı 70 milyon TL, gideri ise 65 milyon TL civarında, toplam borç 140 milyon TL. 
<p>Borcun bankalara olan önemli bölümü döviz bazında. Başkanın da verdiği borcu, dolar olarak hesap ettiğini son divan toplantısında Denetleme Kurulu başkanının kürsüden yaptığı konuşma ile öğrenmiş bulunuyoruz. Çok iyi niyetle düşünüp gelir gideri karşılar desek de borç, kur ve faiz masrafı ile daima yükselecek. Hiçbir şey olmasa Fulya geliri 10 yıl sonunda ancak borcu kapatmaya yetecek. 
<p>Kısacası bu anlayış ve uygulama ile Beşiktaş'taki sıkıntı biteceğe benzemiyor. Çare, yeni kaynaklar bulmak. Sponsorluk olayının devreye girmesi, tüm ana kalemler sahibini bulduğundan çok zor. Voleybol, tenis, briç gibi sporlara ilgi gösterilmediğini biliyoruz. 
<p>Bu durum, kulüp ileri gelenlerinin de gündeminde olduğu için bir araya gelip konuyu masaya yatırmak düşüncesi hasıl oldu. Yemekli toplantıda görüş alışverişinde bulunma istekleri ise son anda ileri bir tarihe ertelendi. Bu isimler, ülkemiz ekonomisinin amiral gemilerinin sahipleri. Hepsi birbirinden değerli işadamı. Başkan Yıldırım Demirören'in bu toplantı katılımcıları için, "Bazıları reklam peşinde şimdiden TV'lerde gözüküyorlar." şeklindeki gerçek dışı ve olayı yıpratmaya dönük açıklamaları, kabul edilemez bulunmuştur. Bir gazetedeki ticari rekabete dönük haber yorumu da yakışıksız olmuştur. Bu toplantıya katılacak isimlerin hangisinin reklama ihtiyacı vardır, öncelikle bunu değerlendirmek gerekir!
<p>Ne mutlu ki bu Beşiktaşlıların anlayışları, karşılarındakilerle çok farklı ve medenice. Bu hareket Beşiktaşlılar için geleceğe dönük kaygıları bertaraf etme hususunda çok yararlı olmuştur. Toplantı ertelenmiştir; ama düşünce bu tepkilerden sonra daha anlamlı bir güç kazanmıştır. Gelecek günlerin umudu olmaya başladığını; yerden zirveye doğru yükselen bir trend halini hep birlikte izleyeceğiz. Şu andaki zihniyet, "Bu toplantıların takım iyi giderken yapılması yanlış." diyor. Ancak Ankara'da tertiplenen ve iştirak edene Konya maçı seyahati vaatli promosyon ekli toplantılar, Başkan Yıldırım Demirören'in ne kadar tutarsız olduğuna son örnektir. Beşiktaş camiası 15 Şubat Mali ve İdari Kongresi'nde önemli bir imtihandan geçecektir. <br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=812926), [web.archive.org (arşiv bağlantısı)](http://web.archive.org/web/20091109211426/http://www.zaman.com.tr:80/yazar.do?yazino=812926)
# Bu futbolla bu kadar

*Atıf Keçeci 2009.02.09*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş, alışkanlık haline getirdiği Antalyaspor maçlarından sonra karşısında YeşilBeyaz formalı bir takım buldu. Konya'da futbol müsabakası için olumlu her şey vardı. Zemin iyi, sıcaklık zararsız, tribünler doluydu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Mustafa Denizli'nin alternatifli kadroda kime forma vereceği sıkıntısını dile getirmesi, yedek kulübesine baktığımızda anlaşılıyordu. Matias Delgado dışında eksiğinin olmaması, iki kulvarda mücadele eden bir takım için iyi bir avantajdı. 
<p>Alışılmışın dışında İbrahim Toraman ve Nobre'nin yerlerinde Zapo ve Bobo vardı. Sahaya yayılış, dörtlü defans, önünde Sivok ve Ernst yer almıştı. Ernst orta sahaya daha yakın görev yaptı. Oysa Schalke 04'te defansa dönük oynuyordu. Alman oyuncunun kaleyi gördüğü pozisyonlarda direkt vuruş yapmak yerine pas vermeyi tercih etmesi yeni oluşunun getirdiği risk almamak düşüncesinden kaynaklanıyor olabilir. Gerçi Beşiktaş dün kaleye şut atmayı denemedi. Sadece 3 kaleyi bulan şut, futbol maçının sonuca ulaşması için hiçbir zaman yeterli olamaz. Konyaspor'un daha çok pozisyon bulması, Serdar Kurtuluş ve onun kademesine girmesi gereken Zapo'nun dünkü başarısız futbollarının ürünüydü. Kazandıkları topları ileriye gelişigüzel vurmaları yerine garanti pasları tercih etselerdi sonuca gitmede başarı yakalanabilirdi. Gökhan Zan ve Zapo kalabalık bir orta sahayla oynamalarına rağmen topu kalelerinin uzağına gitsin düşüncesiyle gelişigüzel attı. Bu da doldur boşalttan başka bir şey değildi. 
<p>Haftalar geçiyor; ancak Beşiktaş futbola güzellik katan kombinasyonları sergilemede başarılı olamıyor. Siyah-Beyazlı takım, ikinci devrede biraz hareketlenince oyuna denge geldi; ama sonuca gitmede verimsizlik hali devam etti. 66'da Yusuf-Uğur İnceman, 76'da Ernst-Nobre değişiklikleri maçı döndürmek adına Denizli'den gelen hamlelerdi. Konyaspor da forvete dönük iki futbolcusunu son 5 dakikada sahaya sürdü. Bu girişimlerin hiçbiri iki takım adına üç puanı getirecek bir aksiyon olmadı. Maçın geneline baktığımızda Beşiktaş için 'bir puan kazandı' demek bence daha uygun tarif olacaktır. 
<p>Beşiktaş eğer şampiyon olmak istiyorsa bu tarz maçları mutlaka üç puanla kapatmak zorunda. Önündeki ve arkasındaki iki takımın puanlar kaybettiği bir haftada kazanmanın getireceği avantajı kullanamadı. Zira önümüzdeki haftalardaki Trabzonspor ve Gaziantepspor maçları zor geçmeye namzet. Ortaya koyulan futbol, bu karşılaşmalar için iyimser bir görüntü ortaya koymuyor. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=813212), [web.archive.org (arşiv bağlantısı)](http://web.archive.org/web/20090210085828/http://zaman.com.tr:80/yazar.do?yazino=813212)
# Kongreden yönetime mesajlar

*Atıf Keçeci 2009.02.18*

<td class="columnist-detail">
<p>Beşiktaş'ın İdari ve Mali Kongresi bu defa kendisine pek yakıştı. Herkes birbirine olgunlukla yaklaşıp uygarca eleştirilerini dile getirdi. Salon manzaraları geçmişle kıyaslanamayacak kadar güzellikler taşıyordu.</p>
<p>
<div id="haberMetinDiv">
<p> Açılışta üye sayısı 550 iken sonrasında bu rakam 1.200'ü buldu. Yine de sayının daha yukarılarda olması gerekirdi. Zira bu toplantılar genelde spor kulüplerinin geçmişteki yanlışları ve geleceğe dönük neler yapılacağının konuşulmasını sağlayan önemli bir vesile.
<p> Kongrede bu temaya uygun olayların yaşandığı bir gün oldu. 29 konuşmacı söz alarak görüşlerini bildirdi. Konuşmacıların 26'sı kulüple ilgili önemli konularda düzgün bir üslupla geleceğe dönük endişelerini ortaya koydular. Bunlar yönetimce mesaj olarak algılanmalıdır.
<p> Bu endişeleri dile getirenler eski yöneticiler, mali uzmanlar, taraftar temsilcileri ve başkanın okul ve sosyal yaşamdaki arkadaşları idi. Bu tablo Siyah-Beyazlı camianın demokratik bir ortamda toplanabildiğinin göstergesiydi.
<p> Konuşmaları üç bölümde toplayabiliriz. Bunlar sportif başarı, mali durum ve Fulya projesi olarak dile getirildi. Sportif anlamdaki eleştirilerin birleştiği husus son beş sene zarfındaki başarısızlık, yanlış transfer politikası, çok sayıda teknik adam futbolcu değişimiydi.
<p> Mali durum konusunda ise derneğin % 70'ine sahip olduğu Futbol AŞ'nin kırmızı alarm veren durumuydu. Ciddi bir şekilde gelen eleştirilerden de anlaşılabildiği gibi şirket dışı denetçilerin ortaya koymadığı veya koyamadığı rakamsal gerçekler açıklandı.
<p> AŞ'nin öz sermaye kaybının telafisi için acil müdahale gerekliliği çokça vurgulandı. Sorumlu yönetici SPK'nın "özel durum" açıklamasına karşılık "Makul değer" bilançosu hazırlıyoruz, dedi. Bu savlarına karşılık düşündüklerini uygulama kabiliyetinin olmadığı kendilerine uygun lisanla anlatıldı. Bir kere daha hatırlatmakta fayda görüyorum ibrasızlık oyu verip isimlerini kongre tutanaklarına geçirenlerin bir kısmı aynı zamanda Futbol AŞ hissedarı. Ve de Kasım 2008'de Futbol AŞ'nin genel kurulunda denetçileri ve yönetimi ibra etmeyen isimlerdir.
<p> Bu noktada yönetim iyi bir değerlendirme yapmalıdır. Mali analizlerin hiçbiri yabana atılacak cinsten değildir. Hepsi ehil düşünce ürünü, laf olsun torba dolsun anlamında olmadıkları için dikkate almakta fayda vardır.
<p> Futbol AŞ'nin ilgili yöneticisi ve genel koordinatörü sermaye artırımına gidileceğinden bahsetmektedir. Oysa bu konuyu gündeme getirenler yasal olarak önce öz sermayenin tamamlanması, sonra sermaye artırımına gidilebileceğini söylemektedirler.
<p> Fulya projesindeki paylaşımın hiç de söylendiği gibi % 67-33 olmadığı, mülk değerlendirilmesi yapıldığında müteahhit lehine ne kadar büyük fark olduğu ortaya çıkmıştır.
<p> Bu eleştirilere kongrede cevap verilmemesi haklılığın kabulü anlamını taşımaktadır. Bütün bunlar Başkan Sayın Yıldırım Demirören başta olmak üzere kendisine yardımcı olan 1-2 yönetici tarafından iyi değerlendirilmelidir. Başkanın gene tekrarladığı birlik beraberlik çağrısının cevabı en güzel şekilde kongrede verilmiştir. 
<p> Bu oluşumu değerlendirecek olan başkan ve yönetimidir. Artık kongreye davet için promosyon verilmesinden vazgeçilmelidir. Nasıl ki kendisine yakın medya mensupları artık deşifre olduysa kulüpçe aidatları ödenen ve nemalananlar bir gün isim isim açıklandığında töhmet altında kalınmamalıdır. Yapmak zorunda olduğu bir diğer önemli husus da "çevre temizliği"dir. Zira bugünü yaşayanların kendisine yarenlik adına taşıdıkları yalan dolanlara inandığı müddetçe önce kendisi sıkıntı yaşamaya devam edecektir. Demirören'in, büyük bir kesimle arasındaki soğukluğun nedeni, hep bu kendinden başkasını düşünmeyen ve sayıları yirmiyi geçmeyen, etrafını saran "kurnaz"lardandır.
<p> Bu konularda duyarlı olup gerekenler yapılırsa uzağında durdukları için şikayetçi olduğu isimleri yanında görme ihtimali yüksektir.
<p> Gerekli mesajlar verilmiştir, anlaşılıp değerlendirilse ne âlâ, yoksa "sepet koluna herkes yoluna" demekten başka çare kalmayacaktır. </p></p></p></p></p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=816549), [web.archive.org (arşiv bağlantısı)](http://web.archive.org/web/20120502225828/http://www.zaman.com.tr:80/yazar.do?yazino=816549)
# Fotoğrafı iyi  okuyabilmek...

*Atıf Keçeci 2009.02.25*

<td class="columnist-detail">
<p>Diğer spor kulüplerinde olduğu gibi Beşiktaş'ta da tüm işlerin değerlendirilmesi, maalesef futbol takımının aldığı sonuçlara endeksleniyor. Bu branşta, özellikle adı büyüğe çıkmış kulüpler şampiyon olmaları halinde başarılı addediliyor. Bu, tribündeki taraftarın tatmin olması açısından da çok önemli.</p>
<p>
<div id="haberMetinDiv">
<p>Kulüplerimizin 'marka değeri' diye devamlı telaffuz edilen olayın içerisinde bu kesimin katkıları yadsınamaz. Bunun yanında kulüplerin gelir-gider kalemlerindeki istikrarlı artışlar, değer yükselişinin temel direklerinden biri. Bu tabloyu oluşturacak da görevdeki yönetimler. Buralarda görev yapanlar zorla getirilmediler. Seçimlerinde araya soktukları etkin isimler sayesinde kartvizit yöneticisi olmaktan öteye geçemeyenlerin sayısı oldukça fazla. Halbuki vizyonu geniş, bilgi ve tecrübe birikimleri olan, sağlıklı karar verme yetenekleri üst düzey yöneticilerle işlerin daha sıkıntısız gideceği muhakkak.
<p>Son Mali ve İdari Genel Kurul'daki fotoğraf iyi incelenmeli. Kongreye adamlarını getirmesi için imza yetkisi bile verilmeden yüksek bir meblağ ödenerek maaşa bağlanmış kişilere rağmen katılım bin 200 civarında kaldı. Bu sayının ibra yoklaması esnasında 500'e kadar düşmesi hayli ilginç. Diğer tarafta 3'erli, 5'erli gruplar halinde toplanıp 'ne yapabiliriz' diye fikir yürütenlerin kaldırdığı 'ibra etmiyorum' oyları dikkat çekici. Düşüncelerini bin bir zahmetle kongre başkanlık divanı tutanağına geçirilmek üzere imza karşılığı irade beyanında bulunanların sayısı önemli. Oylama gizli yapılsaydı sonuç ne olurdu, bunu da iyi analiz etmek gerekli.
<p>Özellikle Sayın Yıldırım Demirören, bu fotoğrafı salim kafayla yanına malum şahısları almadan kendince değerlendirmeli. Bu el kaldıranları hainlikle, Beşiktaş düşmanlığı ile suçlayanların kulübe ne verdiklerini ve de ne aldıklarını, gelecekteki beklentilerinin ne olabileceği hususlarını iyi düşünmeli. İbra etmeyenler tanınan isimler, öncelikle de hiçbir beklentisi olmayan kişiler. 'Hayır' demelerinin önemli nedenlerinden birinin çevresi olduğunu artık anlamalı. Son Gaziantep seyahatindeki fotoğraf denizci tabiriyle 'safra atmak' olarak karelere yansımıştır. Yapılan temizliğin devam etmesi önemli bir aşama olacak. Hâlâ bir iki kapıdan kovsan bacadan giren tipler de saf dışı edildiğinde problem kalmaz.
<p>Son olarak söylenmesi gereken husus, alışkanlık haline gelen manipülasyonla yönetim anlayışının günü kurtarabildiği, geleceği ise asla umutlandıramayacağı. Çekilen fotoğraflar iyi okunarak sorumlulukları yönetim olarak üstlenmek, geleceğe dönük gerçekçi, istikrarlı, kalıcı adımlar atmak şart. Bu anlayışın akil kulüp mensupları tarafından da tasvip ve destek göreceği mutlak...</p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=819104), [web.archive.org (arşiv bağlantısı)](http://web.archive.org/web/20120223064134/http://www.zaman.com.tr:80/yazar.do?yazino=819104)
# Önce durdu sonra vurdu

*Atıf Keçeci 2009.02.28*

<tr><td class="metin" colspan="2" style="padding-top: 20px; padding-left: 5px; ">Süper Lig'in tepesine göz diken Beşiktaş için bu maçtan üç puanla çıkmak haftayı kârlı kapatmak anlamındaydı. Taraftar da şampiyonluk havasına girmiş, tribünleri doldurmuştu. Misafir ekip için ayrılan bölümde hiçbir seyircinin olmaması, Belediye destekli takımların seyir bakımından futbola hiçbir katkılarının olmadığının göstergesiydi.</td></tr><tr><td class="metin" colspan="2" style="padding-top: 20px; padding-left: 5px; "><p> Hafta içi sakatlıkları sebebiyle oynayamayacakları söylenen Delgado ve İbrahim Toraman sahadaydı. Ekrem'in iyileşip takımına katılması düzen değişikliği getirmişti. Sivok defansa yakın, Ernst ise orta sahadan forvete yardım amacıyla görevlendirilmişlerdi. Alman futbolcu, ilk yarım saat gösterdiği gayreti, sonrasında devam ettiremeyince forveti besleme anlamında verimlilik gösteremedi. Büyükşehir'in atak futbolunun, Sivok'un defans blokunun içine girmesiyle 5'li bir hal alması dikkat çekiciydi. Belediye, defansın göbeğinde iki uzununu kullandığından seyrek gelişen kanat ortalarını bertaraf etmede sıkıntı çekmedi. Beşiktaş Teknik Direktörü Mustafa Denizli bu durumu bozmak için göbekten ataklarla geri 4'lünün arkasına adam kaçırmayı da ilk yarı boyunca düşünmedi.
<p> Sahada daha çok görünen Belediye idi. Orta sahada dün ne yaptığını anlayamadığımız Delgado'yu, Mustafa Denizli ancak 60'ta fark etti ve Holosko ile değiştirdi. Topla daha çok oynayan taraf misafir takımdı. Gol pozisyonu açısından da fazlalık kendilerindeydi. Ekrem Ekşioğlu, İskender ve Kus, Belediye adına, Delgado da Siyah-Beyazlı ekip adına yakaladıkları fırsatları sayıya dönüştüremedi.
<p> Beşiktaş'ın defanstan çıkışlarda haftalardır devam eden organize paslarla rakip yarı alana top taşıma becerisi, haftalar geçmesine rağmen hâlâ başarılı olamıyor. Kanatları kullanmakta biraz İbrahim Üzülmez çabalasa da ters tarafta Ekrem Dağ'ın katkısını özellikle ilk yarı göremedik. Tello'nun katılımıyla çoğu zaman 3 forvet gibi oynayan Kartal, hazırlık paslarında yeterli düzeyi yakalayamadığından final toplarında da başarı gelmedi.
<p> 70'ten sonra tempo arttırınca pozisyonlarda da öne çıkmayı başaran Beşiktaş, 78'de Nobre'nin kafasından sayılmayan bir gol bile kazandı. Sonrasında ise İbrahim Toraman'ın ortasına arka direkte kafayı vuran Tello, kaleci Hasagiç'in müdahalesine rağmen golünü kaydetti. Beşiktaş kazanmak zorunluluğunu ancak 70'ten sonra idrak edebilmişti. Bu dakikadan sonra tempo karşılıklı olarak yükselince top da her iki taraf arasında gitti geldi. 82'de bir faul atışında Barbosa topu kale içinde tamamlayarak skoru beraberliğe taşıdı. Gökhan Zan'ın kale içerisinde göğüs stopu yaparcasına topa müdahalesi arzulanan galibiyet golü olarak rakip filelerde buluşunca maç öncesi temenniler de yerini bulmuş oldu.<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=820146), [web.archive.org (arşiv bağlantısı)](http://web.archive.org/web/20100210152908/http://www.zaman.com.tr:80/yazar.do?yazino=820146)
# Kartal, İnönü'ye iş bırakmadı

*Atıf Keçeci 2009.03.04*

<tr><td class="metin" colspan="2" style="padding-top: 20px; padding-left: 5px; padding-right: 10px;">Maç yorumundan önce iki noktaya dikkat çekmek istiyorum. Birincisi medya mensuplarına ülkemizde az sayıda statta gördüğümüz mükemmel bir çalışma ortamı hazırlanmış olması. İkincisi ise bir olay ve sonucunun ne olacağı konusu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Zira bu maçta Ankaragücü taraftarlarının şehir takımlarına destekten çok Beşiktaş'a küfür etmek için tribünleri doldurdukları anlaşılıyordu. İşi o kadar ileriye götürdüler ki kötü tezahürata bir de sahaya misafir oyuncuyu yaralayan jant kapağı attılar. Bu cisim Tello'nun omuzuna değil de kafasına isabet etmiş olsaydı durum bu kadar az insani zararla bitebilir miydi?
<p> Buradan kolluk kuvvetleri sorumlularına soruyorum. Öncelikle cebe girmez, saklanması zor jant kapağı stada nasıl giriyor? 6136 sayılı 'patlayıcı ve yaralayıcı alet taşımak ve kullanmanın yasak' hükmü karşısında ne yaptınız? Bu suçu işleyen kişi hakkında nasıl bir işleme başvurdunuz? Bekleyip takip edeceğim; bu maçla ilgili TFF ilgilileri ne gibi bir yaptırım uygulayacak.
<p> Fortis Türkiye Kupası ilk yarı finalinin birinci ayağında, Beşiktaş ilk yarıda sonuca gidip avantaj sağlayacaktı. Ankaraspor, sezonun ilk yarısındaki başarılı futbolundan uzak günler yaşıyordu. File bekçiliği üçüncü kalecilerine emanet edilmişti. Önemli oyuncuları Özer Hurmacı da sakatlığından ötürü kadroda yoktu.
<p> Siyah-Beyazlı tarafta ise Mustafa Denizli gene tertiple oynamış, defansın göbeğini Zapoİbrahim Toraman ikilisine emanet etmişti. Gözdesi Serdar Özkan ise 18 kişilik kadroda bile yoktu.
<p> Oyuna ev sahibi takım iyi başladı. Siyah-Beyazlılar ise önceki maçların neredeyse kopyası futbol anlayışı ile oynuyordu. Durum böyle olunca bizlerin maç yorumları da öncekilerden daha farklı bir şekilde satırlara dökülemiyordu. Sıkıntı gene bloklar arasındaki iletişim zorluğuydu. Defanstan başlaması gereken atağa dönük organizasyonlardan haftalar geçmesine rağmen hâlâ ses yok. Topu alan ileriye atıp 'kurtuldum' diye 'oh' çekiyor. Orta sahayı düzenlemesi için Delgado'ya güvenmeyip transfer edilen Yusuf Şimşek ortalıklarda gözükmüyor.
<p> Başkent takımı kazandığı penaltıyı sayıya çevirirken, rakibi Delgado'nun 40 metreden şutunda tecrübeli bir kalecinin yemeyeceği golle cevap vermişti. Sonrasında az sayıda değerlendirilemeyen karşılıklı pozisyonlar vardı. Ve ilginç dakikalardan biri olan 77'de Holosko 18 dışından dönerek güzel bir vuruşla takımını galibiyete taşıdı ki dün gecenin en büyük alkışının sahibiydi. Yusuf'la gelen 3'üncü gol malumun ilanı gibiydi. Kartal evine avantaj taşıdı. Sahasında ilk yarıdaki gibi bir sürprizle karşılaşır mı? Zannetmiyorum. <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=821439), [web.archive.org (arşiv bağlantısı)](http://web.archive.org/web/20090305084559/http://zaman.com.tr:80/yazar.do?yazino=821439)
# Beşiktaş'ın oyunu heyecan veriyor

*Atıf Keçeci 2009.03.15*

<tr><td class="metin" colspan="2" style="padding-top: 20px; padding-left: 5px; padding-right: 10px;">Turkcell Süper Lig'in 24'üncü hafta sonuçları önemliydi. Üst sıralardaki takımların birbirleriyle ve de içdış sahalarda yapacakları maçlar, sıralama ve moral motivasyon yönüyle ileri haftalara destek anlamındaydı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bu anlayış içerisinde Beşiktaş, son haftaların kendinden bahsettiren Başkent ekibi Gençlerbirliği karşısında mutlaka 3 puan için oynayacaktı.
<p> Mustafa Denizli, takım tertibini iç saha oyunu düşüncesiyle yapmıştı. Defans blokunun önünde Cisse ve Ernst, onların da ilerisinde Delgado oyun kurucu olarak görevlendirilmişti. Forvet hattı, Tello'nun da sıklıkla yardıma gelmesi ile çoğalmasına rağmen ilk yarı sadece 43'te Nobre'nin müsait pozisyonu kullanamaması dışında önemli bir fırsat yakalayamadı. Oysa ilk yarının sahadaki hakimi ev sahibi takımdı. Sonlara doğru İbrahim Toraman bile 18 civarında vaziyet almıştı. Gençlerbirliği baskı altından kurtulduğu anlarda ani çıkışlarda 2 pozisyon yakalasa da bunları sayıya çevirmeyi beceremedi.
<p> Dün gecenin kesicisi Sivok, kazandığı topları arkadaşlarına serviste oldukça iyi işler yaptı. Sıkıntı gene yan toplardaydı. Her iki kanattan kenar ortası anlamında top çıkmaması, forvet elemanlarının orta sahaya kadar gelmelerine sebep oldu. Delgado'daki verimsizlik devam ediyor. Forvetteki arkadaşlarına destek anlamında ne ortadan ne de yanlardan koşu yollarına veya rakip eksilterek onlara boş alan oluşturma becerisini gösteremedi. Rakip yarı alana yığılışın getirdiği kalabalık içerisinde, top yapmanın zorluğunu bir türlü akıl edip geniş saha yayılışı düşünülmeliydi.
<p> Alman oyuncu Ernst, geldiği günden beri hiç yabancılık çekmeden futbolunu sergiliyor. Topla çabuk hareket özelliği, karşı atak düzenine geçişteki tecrübesinin getirdiği tek top oynama düşüncesi arkadaşlarını da özendirmeli. Attığı goldeki pozisyon alışı da örnek alınmalıdır.
<p> NobreYusuf ve DelgadoHolosko değişiklikleri güç tazeleme anlamlıydı. İlk defa Holosko yandan geldi ve penaltı noktasındaki Ernst'e adrese teslim pas yaptı ve tabela değişti. Bu organizasyonların çoğalması halinde Siyah-Beyazlı ekip sonuca gitmede mutlaka rahatlığa kavuşacaktır. Baskılı oyun, Tello ve Holosko'nun attığı gollerle üç fark getirdi. Beşiktaş, göze hoş gelen bir futbol sergilemese de mücadeleci oyunu heyecan taşıyor. Alınan puanların şampiyonluk yolundaki önemi, tüm olumsuzlukların göz ardı edilmesini de beraberinde getiriyor, bu da çok yanlış olmuyor. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=825608), [web.archive.org (arşiv bağlantısı)](http://web.archive.org/web/20090316043914/http://www.zaman.com.tr:80/yazar.do?yazino=825608)
# Zor günler...

*Atıf Keçeci 2009.03.31*

<tr><td class="metin" colspan="2" style="padding-top: 20px; padding-left: 5px; padding-right: 10px;">2010 Dünya Kupası'na giden yolda, millilerimize ülke genelinde gereken destek yeterince sağlanmıştı. Özellikle sponsor firmalar, reklamlardaki moral-motivasyon sağlayacak senaryolarla Milli Takım sevgisini beyinlerimizden çok gönüllerimize adeta nakış gibi işledi.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Hele TTNET 'in yaptırdığı ve TBWA reklam şirketinin emek verdiği reklam filmi alkışları hak etti. Dünya şampiyonasının yapılacağı Güney Afrika'ya gidilmesi ve çocukların oynatılmasıyla verilen mesaj net. Afrikalılar şimdiden Türk Milli Takımı futbolcularının isimlerini ezberlerine almışlar. Diğerleri de beğeni kazanan çalışmalar. Tüm basın, gereken ilgiyi gösterip millilerimizi maça odaklamak anlamında iyi işlere imza attı. Rakip, bir dünya markasıydı, vatan millet Sakarya ile yola çıkmak yanlıştı ve tercih edilmeyerek doğrusu yapıldı. 
<p>Milli Takım'ımız İspanya'ya grup ikincisi olarak gitti. Bosna-Hersek'le arasında 2, Belçika ile 1 puan vardı. Bu maçtan alınacak bir puan bile kâr hanesine yazılacaktı. Sakatlıklardan gelen kadro eksikliği, özellikle defans blokunun göbeğini çok etkilemişti. Servet ve Gökhan Zan'ın olmayışları dezavantajdı. Zira birlikte oynayarak birbirlerini ezberlerine almışlardı. İspanya karşısında özellikle Torres'in ortadan gelişlerinde kontrol oldukça zordu. Bu bölgede görev yapan Emre Aşık ve Hakan Balta, performanslarıyla korkuya gerek olmadığını gösterdi. Ancak özellikle Fatih Terim'in çok güvendiği isimler, bilhassa ikinci yarı sahada hiç yoktu. Bazı görüşler İspanya'nın kötü futbolundan istifade etmemiz gerektiği yönünde. Bu nasıl gerçekleşecekti? Nihat sakatlıktan yeni çıkmış olmanın etkisindeydi. Semih'e orta sahadan gerekli gol pasları gelmezse skora gitmek nasıl gerçekleşecekti?
<p>Ramos'un defansın sağ tarafında adeta cirit attığı dikkatten kaçtı. İstatistiklere bakalım: Rakip kaç atağını bu bölgeden yapmış. Ramos'un bindirmelerinin sayısının çok yüksek olduğunu görmezlikten gelirseniz Ali Sami Yen'de de durum pek parlak olmaz. Bir de topla oynama yüzdelerine göz attığımızda oranın 58'e 42 aleyhimize olduğunu görürüz. Bu durum, takımımızda ayağında top tutup isabetli pas yapma yeteneğine sahip oyuncu eksikliğinin sonucunda gerçekleşmiştir.
<p>Kimse hayâl gücünü zorlayıp pembe düşlere dalmasın. Milli Takım'ımız için çarşamba gecesi 'tamam veya devam' anlamında olacak. Zira aynı gün BosnaHersek, sahasında Belçika ile oynayacak. Bundan böyle grupta ikincilik mücadelesi yaşanacak. Bosna'nın kazanması ve Belçika'nın dışarıda oynayacağı İspanya maçını hesaba katarsak ibre Boşnaklardan yana dönecek. Bu karşılaşmanın her türlü sonucu, bizim 3 puan alamamamız halinde sıkıntılı bir döneme girmemize yol açacak. Şimdi iş, sahaya çıkacak sporcuların adale ve iman güçlerine kalmıştır. Kuvvetli olup inanmak yolun yarısını geçmek demek. Allah hepsine bu gücü versin. Bizler umudumuzu yitirmedik, inşallah başarı gelecek ve zor günler geçiren ülkemiz bu vesile ile biraz mutluluk yaşayacak.<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=832025), [web.archive.org (arşiv bağlantısı)](http://web.archive.org/web/20090401135657/http://www.zaman.com.tr:80/yazar.do?yazino=832025)
# Beşiktaş 'devam' Kocaeli 'tamam'

*Atıf Keçeci 2009.04.11*

<tr><td class="metin" colspan="2" style="padding-top: 20px; padding-left: 5px; padding-right: 10px;">Kocaelispor-Beşiktaş maçının her iki takım için de önemi büyüktü. Biri şampiyon olabilmek, diğeri Süper Lig'de kalabilmenin mücadelesini verecekti. Siyah-Beyazlılar eksiklerini Zapo ve Erkan Zengin'le karşılamıştı. Körfez ekibinin ise en önemli silahı golcüsü Taner Gülleri idi. Ancak Taner'in daha 6'ncı dakikada sakatlanarak çıkması Kocaelispor'un gol yollarındaki şansının azalması demekti.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Futbol oynamaya çok müsait iklim ve hava şartlarına her iki takımın taraftarlarının kendi oyuncularına yönelik destekleri, huzurlu bir ortamı beraberinde getirdi. Daha 'ne olacak' derken 3'üncü dakikada Kocaelispor golü buldu. Devre arasında alınan Agbetu, Beşiktaş defansında önce Zapo'dan sıyrıldı. Sonrasında üç rakip arasından Rüştü'nün sağına, uzanamayacağı köşeye sert bir vuruş yaptı ve takımını öne geçirdi.
<p> Siyah-Beyazlılar tek forvet Bobo ve onun hemen sağından solundan ataklar yapmaya dayalı bir taktik anlayışla oyunu sürdürdü. Erkan Zengin, Ekrem'in önünde sağ kanadı kullanırken karşı ataklarda defansın yardımına gelerek görevini yapmanın gayreti içerisinde görüldü. Holosko'ya, Mustafa Denizli ilk 11'de forma vermeyerek beklentileri boşa çıkarttı. Ancak yanlıştan ikinci yarı başlarken döndü ve golcü sayısını normale döndürdü. Körfez ekibi, defans blokunu kalesinden uzakta tuttu. Rakip ataklara daha önde basmak düşüncesi ilk yarıda gol şansı vermemek adına başarılı oldu. Bunda kulübenin ikazları da önemliydi. Mustafa Denizli ikinci yarıya iki değişiklik yaptı. Erkan Zengin ve Cisse'nin yerlerine Holosko ve Uğur görev aldı.
<p> Değişikliği yapan taraf yerine 60'ıncı dakikaya kadar topa ve sahaya daha çok hakim taraf ev sahibiydi. Ciddi gol pozisyonlarından Murat Hacıoğlu ve Agbetu gol çıkartamadılar. Kartal, son maçlarda izlediğimiz gibi 60'tan sonra oyuna ağırlığını koyarak rakip yarı alanda baskı kurdu. Sağlı sollu ataklarla pozisyon buldu. Bu hakimiyet 73'te İbrahim Üzülmez'in 6 pasta kestiği topun Sadıgov'un koluna çarpmasıyla semeresini gösterdi. Hakem beyaz noktayı gösterdi. Zapo da düzgün vuruşla skoru 1-1'e taşıdı. Umutları tükenen Körfez ekibinin oyun disiplininden uzaklaşması ve defansında açık vermesini Beşiktaş affetmedi. Beşiktaş, Bobo ve Yusuf'un skoru 3-1'e taşıyan golleriyle şampiyonluk yolunda bir haftayı daha kayıpsız geçerek umutlarını devam ettirdi. Kocaelispor ise durumunu daha da kritik bir hale soktu.<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=836204), [web.archive.org (arşiv bağlantısı)](http://web.archive.org/web/20090412094851/http://zaman.com.tr:80/yazar.do?yazino=836204)
# İnönü Stadı ve Kültür Bakanı

*Atıf Keçeci 2009.04.16*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş Kulübü yönetimi camiasıyla bütünleşerek İnönü Stadı'nın yenileme çalışmalarına bir an önce başlamak için destek almak anlamında medya üst düzey yöneticileriyle bir araya gelmişti.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Bu konuda oldukça fazla sporsever stadın vakit geçirilmeden inşasına başlanmasını arzu ediyor.
<p> Başkan Yıldırım Demirören'in sunumundan anladığımız, çok net ifade etmese de Kültür Bakanlığı birimlerinin işi çabuklaştırmak adına bir gayret göstermedikleriydi. Geçtiğimiz günlerde bir gazeteye röportaj veren Sayın Kültür Bakanı'mız Ertuğrul Günay'ın, İnönü Stadı ile ilgili açıklamaları öncelikle kendisinin şahsen bu yenilemeye sıcak bakmadığını anlamamıza yetti. Sayın Bakan, "Verilen projede stadın biraz geriye çekilerek deniz tarafına kongre merkezi ve altına 2.500 araçlık kapalı otopark var." diyor ve devam ediyor: "İstanbul'da top koşturacak çok alan varken gelip İstanbul'un tarihini yansıtan bir yerin arkasına stadyum tarihe saygısızlıktır." Sayın Bakan'ımızın anlaşılan spor ve futbola fazla ilgisi yok. Zira top koşturmakla futbol maçı müsabakasının farklı işler olduğunun ayrımını yapamadığını anlıyoruz. İnönü Stadı spor ve de futbol adına uluslararası anlamda ilklerin yaşandığı bir tesistir. Bakanımız stadı yok sayıyor olmalı ki, "top koşturacak başka alanlar" tavsiye ediyor. Günümüzde milyar dolarlarla ifade edilen, endüstri haline gelen futbol, diğer taraftan önemli bir ülke tanıtım aracı.
<p> Öngörünümünde olan kulelerin en yüksek noktası 25 metre civarında. Saray'a olan coğrafik yaklaşımı kuzey-batı istikameti çaprazında. Oysa Swiss Hotel sarayın batı bölümünün tam arkasında, arada trafik yolu ve dar bir şerit halinde yeşil bant var. Süzer Hotel'in kütle görünümü ise stadı adeta yutacak gibi tepeden bakmakta. Sayın Bakan'ımızın hukukçu olduğunu biliyorum. Ancak İnönü Stadı konu olduğunda hem tarih bilimci hem şehir planlamacısı hem de top koşturacak alan tavsiyecisi olduğunu da öğrenmiş bulunuyoruz.
<p> Sayın Bakan'ımız, bu alanın adından da anlaşılacağı gibi "dolgu alanı" olduğunu söylemiş. Sayın Günay doğru söylüyor. Ben biraz detay vereyim. Bu bölge 1614 yıllarında I. Ahmet döneminde Sadrazam Nasuh Paşa'nın yardımlarıyla doldurulmuş. 4 sene önce stadın zemininin aşağıya çekilmesi çalışmaları esnasında yapılan hafriyat ile ilgili İstanbul Büyükşehir Belediyesi Deprem ve Zemin Etüt Daire Başkanlığı'nda mutlaka jeolojik yapı ile ilgili bilgi vardır. Benim bildiğim burada güçlü kırıcı ve kazıcı iş makinelerinin kullanıldığıdır. Oysa dolgu alanlarında ekskavatörler bu işi daha az maliyetle yapabilmektedir. Mevcut durumu bu tarafından da değerlendirmekte fayda var. Swiss Hotel ve Süzer Hotelin imar izinleri verilirken akla bu binaların temel sondajlarının yapılıp yapılmadığı takılıyor. Günümüzde kendi iktidar ve bağlı belediyelerinin kontrolü altındaki birçok bölge 1. derecede deprem riski taşımasına rağmen çok katlı binalar her gün artan sayıda gökyüzüne doğru yükselmeye devam ediyor. Kendileri işi bildiklerine göre kıyaslama yaparak İnönü inşaatının yükünü diğerleriyle m² bazında toplamını değerlendirmelidir.
<p> Günümüz teknolojisini kullanarak bugün her alana inşaat yapmak mümkündür. Yüksek derecede zemin güvenliği sağlayan fore kazık ve ankraj sistemleri buna imkan vermektedir. Sayın Bakan'ımızın milyonların sevgisini bünyesinde taşıyan 106 yıllık Beşiktaş Kulübü'nün bu arzusuna biraz daha sıcak ve sevimli bakmasını tüm camia arzu etmektedir.<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=837824), [web.archive.org (arşiv bağlantısı)](http://web.archive.org/web/20090417051645/http://zaman.com.tr:80/yazar.do?yazino=837824)
# Beşiktaş fırsat tepti

*Atıf Keçeci 2009.04.20*

<tr><td class="metin" colspan="2" style="padding-top: 20px; padding-left: 5px; padding-right: 10px;">Sivasspor'un puan kaybetmesiyle liderlik şansı yakalayan Beşiktaş'ta Bursa maçının önemi artmış, Siyah-Beyazlı seyirciler tribünlerin tamamına yakınını doldurmuştu. Rakip, en önemli oyuncusu Sercan'dan yoksundu. Nitekim maç boyunca da ataklarda onun olmayışının sıkıntısını yaşadılar.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Mustafa Denizli, Bursaspor karşısında geçen hafta ilk 11'de oynayan Yusuf Şimşek'i yedek soyundururken, yerine Matias Delgado'ya şans tanıdı. Cezası sona eren İbrahim Toraman da ilk 11'de sahaya çıkarken, orta sahanın solunda Tello, sağında ise Holosko forma giydi.
<p> Denizli, yabancısız bir defans bloku oluşturmuştu. Sivok kendi kalesine yakın oynarken, Ernst ve Delgado, orta alanda oyun kurucu görevini üstlenmişlerdi. Böyle defans ağırlıklı bir sistem anlayışı maçın kolay geçmeyeceğinin ön tahminiydi. Ernst'in rakip ataklardaki erken basma becerisi savunmanın işini kolaylaştırdı. 35'e kadar sahada Siyah-Beyazlı takım varlığını daha çok hissettiren taraftı. Oyun anlayışı, ataklarda çoğalmayı beraberinde getirebilseydi pozisyon zenginliği yaşanabilirdi. Ancak bu bölümün sonunda adeta Bursa fırtınası esmeye başladı. Özellikle Volkan Şen'in sürüklediği ataklar tehlikeler oluşturdu.
<p>Rüştü'nün koruduğu kalenin direkleri önce Young'un, sonrasında Volkan Şen'in vuruşlarında Beşiktaş'ı korudu. Bu dakikalarda sahada zevkli olduğu kadar tartışmaların yaşandığı anlar vardı. Bobo ve sonrasında Volkan, kendilerine ceza sahası içerisinde faul yapıldığı itirazında bulundu. Bursaspor ceza alanı içerisinde bir hava topuna yükselirken rakibin baskısıyla dengesiz kalan İbrahim Toraman, kırmızı kart gördü. Hakem Deniz Çoban'ın ikinci sarı kartı biraz ağırdı.
<p>10 kişi kalan Beşiktaş, ikinci yarıya Tello-Cisse değişikliği ile başladı. Sistemde ise bir değişiklik yapılmayınca defansif anlayıştan ve rakibin bir eksik oynayışından faydalanan taraf Yeşil-Beyazlılar oldu. Kontrataklarda biraz daha becerikli olabilseler skoru da değiştirebilirlerdi. Heyecanlı ve tezahürat anlamında bol patırtılı geçen maçta Kartal yara alan taraf oldu. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=839479), [web.archive.org (arşiv bağlantısı)](http://web.archive.org/web/20090421051456/http://www.zaman.com.tr:80/yazar.do?yazino=839479)
# Böyle mi olmalıydı?

*Atıf Keçeci 2009.05.04*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş İnönü Stadı, gündüz maçında Sivasspor'un Gaziantepspor'a mağlup olmasıyla şampiyonluk kutlaması yapılacak kıvama gelmişti. Taraftar görüldü ki karşılaşmaya takımdan daha iyi konsantre olmuş.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Mustafa Denizli'nin tek eksiği Nobre'ydi. Luis Aragones ise özellikle defans bloğunun göbeğindeki önemli oyuncularından mahrum bir kadroya sahipti. Beşiktaş geri dörtlüsü yerli iken diğer bölgelerde yabancılar görev yaptı. Başlama düdüğünden sonra anlaşıldı ki lider Sivasspor'un puan kaybetmesi Beşiktaşlı futbolcuları strese sokmuş. İlk yarı boyunca Ekrem Dağ ve Ernst'ten başkası 'yalan dünya'yı söyler gibiydiler. Oysa beklenen, yakalanan avantajı kullanmak adına Siyah-Beyazlı futbolcuların mücadeleye fırtına gibi başlayacaklarıydı.
<p>Büyük olarak anılmanın gereği olarak Fenerbahçeli futbolcuların prestijlerini koruma adına sahada ortaya koyacakları, doğru düşünenlerin teziydi. İlk 45 dakikada Beşiktaş her şeyi halletmiş, formalite maçı oynar gibiydi. Rüştü tecrübe ve yeteneğini ortaya koymasa ilk yarı sonucu daha farklı olabilirdi. Sarı-Lacivertliler 33'te sıkça yaptıkları kontraatakların birini gerçekleştirdi. İkili mücadelede faul kararını hakem yerine Gökhan Zan verince ve de Güiza düdük sesi duymayınca Rüştü'nün üzerinden takımını öne geçiren sayıyı skorborda yazdırdı. Burada yapılan itirazların hiçbir anlamı yokken bir de Gökhan 'a gösterilen sarı kart işin tuzu biberi oldu.
<p>Mustafa Denizli'nin defans bloğunu kalesinden uzakta kademelendirmesi ve Sivok'un ileri çıkışlarına kısıtlama getirmesi, 'işi sağlama'almak anlamını taşıyordu. Kötü futbolu, geçmiş maçlarda 60'tan sonra yaşanan üstünlük getirme beklentisi örtbas ediyordu. İkinci yarıda sahada Gökhan Zan ve Delgado'nun yerine Cisse ve Yusuf vardı. Sivok defans, Yusuf orta sahada yer aldı. Beklentileri doğrular anlamda ikinci devrede daha hareketli bir Beşiktaş seyredildi. Ancak 54'te, kenarda 2-3 dakika topla oyalanan Ali Bilgin'e müdahale edilmedi. Onun kestiği topla kafasını buluşturan Semih takımını iki farka taşıyan golü atmakta zorlanmadı.
<p>İleride doğru dürüst pas alamayan Holosko, hırsını adalelerine yansıtınca yarı sahasından aldığı topla gidip 18 çizgisi üzerinden attığı sert şutla Volkan'ı mağlup etti. Gol, sahadan çok tribünleri harekete geçirdi. Şampiyonluk yolunda yakalanan şansı, kötü futbolla değerlendirmek zordu. Mustafa Denizli için söylenen 'şans' ve onun sarfettiği 'hayatlarında bir baltaya sap olmayanlar' hikayeleri ve de dedikodular havada kaldı. a.kececi@zaman.com.tr<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=844652), [web.archive.org (arşiv bağlantısı)](http://web.archive.org/web/20090505181425/http://www.zaman.com.tr:80/yazar.do?yazino=844652)
# Bundan sonrası

*Atıf Keçeci 2009.05.07*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'ın Fenerbahçe'ye kaybetmesi birçoklarının ağzını açtı, kalemini harekete geçirdi. Hedefte çoklukla Teknik Direktör Mustafa Denizli vardı. Yanlış takım tertibi ve de oyuncu değişikliklerindeki tercihleri eleştirildi. Bugüne gelinmesinde Mustafa Denizli'nin aşırı şansının etkili olduğunu söyleyen ve yazan önemli isimler vardı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Maç öncesi bunların bir kısmına Denizli cevap verdi. Özellikle "şanslı" diyenleri "hiçbir baltaya sap olamayanlar" şeklinde değerlendirdi. Oysa bu isimler futbolda düşünceleri itibar görenlerdi. Yani bayağı bir "balta sapı"ydılar.
<p>Beşiktaş'ın bütün iç dış saha maçlarını yerinde çıplak gözle izleyen medya mensubuyum. İkinci yarı başlangıcı ile birlikte gelen puan toplama başarısını maalesef iyi ve doyurucu futbol seyretme anlamında göremedik. Hiçbir maçta 'sırtımızı dayayıp' seyir rahatlığı yaşayamadık.
<p>Birçok maçta, rakiplerin özellikle ilk yarılardaki kullanamadıkları önemli gol pozisyonları sonucu tayin etti. Bazı maçlarda rakip takımların özellikle sonuca etki yapabilecek futbolcularının değişik nedenlerle oynayamaması veya sakatlanarak çıkmaları önemli şanslardı. Ligin alt ve orta sıralarındaki takımlarla oynarken dahi defans güvenliği anlamında 4 savunma ve bir ön liberonun ileriye katkı anlamında çıktıklarına şahit olmadık. Oysa Ertuğrul Sağlam döneminde Zapotocny ve Sivok karşı alana sadece duran top organizasyonlarında değil ataklara da iştirak ederek kalabalık bir hücum anlayışı sergilenirdi.
<p>Şampiyonluk yolunda liderin puan kaybedip yerine geçme şansı, Bursaspor sonrasında Fenerbahçe maçlarında kullanılamadı. Bu konuda mazeret bulmak mümkün değildir. Zira Siyah-Beyazlı takım bu maçlarda kazanmak adına saha içerisinde ve de kenar yönetimi olarak ortaya hiçbir başarı koyamadı.
<p>Mustafa Denizli'nin futbolcularına hitaben "Şampiyon olamazsak bu işi bırakırım." sözleri bir iddiadır. Bunu sonrasında tavzih ederek, "Ben bu sözleri futbolcularımı motive anlamında söyledim." demesi ise çok düşündürücü.
<p>Önceki günlerde telefonlarını medyaya kapatan Denizli'nin son günlerde bu konudaki açılımının ileriye dönük bir yatırım olduğu izlenimini almaktayım.
<p>Beşiktaş camiasını şampiyonluk havasına sokan kendisidir. Aksi bir durumda teknik direktörlük işini sonlandırmasa da Beşiktaş'ta yaşanacak tatsızlıklar şimdiden gün yüzüne çıkacaktır. Çünkü kılıçlar kınına sokulmuş, baltalar çuvala saklanmış beklemektedir. Olası Türkiye Kupası'nın alınması kimseyi tatmin etmez, kimseleri kandırmaya yetmez. Benden söylemesi. a.kececi@zaman.com.tr<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=845592), [web.archive.org (arşiv bağlantısı)](http://web.archive.org/web/20090508093206/http://zaman.com.tr:80/yazar.do?yazino=845592)
# Siyah-Beyazlılar zirveyi çok sevdi

*Atıf Keçeci 2009.05.18*

<tr><td class="metin" colspan="2" style="padding-top: 20px; padding-left: 5px; padding-right: 10px;">Şampiyonluk iddiası taşıyan takımların önce veya sonra oynamasının avantaj ve dezavantajları konuşula dursun Beşiktaş, işine bakıyor. Başkent deplasmanında daha maça ısınamadan gelen Bobo'nun golü, yapılış şekliyle güven verici bir motivasyon olmuştu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Ekrem Dağ'ın omuz ağrıları nedeniyle kulübeye çekilmesi uzun süredir forma bulamayan Zapo'ya şans olmuştu. Beşiktaş, çift forvetle oynayıp Tello'yu serbest adam olarak görevlendirmişti. Hikmet Karaman'ın takımına açık futbol oynatma arzusu Siyah-Beyazlı rakibinin işini kolaylaştırdı. Cisse ve Ernst, karşı ataklarda kazandıkları topları uzun oynayarak süratli adamları Holosko ve Bobo'ya pozisyon oluşturma adına iyi işler yaptılar.
<p>Ankaragücü'nün sıralamadaki yerinin verdiği sıkıntı, tribünlerin aşırı baskısı oyun düzenlerini bozdu. Aşırı pas hatası yapmaları, bu telaşın önemli nedeniydi. Beşiktaş tarafı da oyuncularının tecrübe üstünlüğü sebebiyle bundan istifade etmesini bildi.
<p>Bobo'nun vücuduna çarparak kazandırdığı gol gibi 17'de kornerden gelen topa Beşiktaş savunması müdahalede geç kalınca İglesias, kariyerinin en kolay gollerinden birini attı. Kartal, şampiyonluğa inanmışlığın kararlılığı ile sakin oynamayı, risk almamayı tercih etti. Ancak bu, özellikle ikinci yarıda orta saha hakimiyetinin rakibe geçmesini getirdi.
<p>Yusuf'taki durgunluk oyun kurma yükünü Ernst'in üzerine bindi, o da bu görevi yettiğince yerine getirmeye çalıştı. Baskı altında oldukları anda üçüncü golü bulmaları işin garantisi oldu. Ligin sonlarındaki çekişme, maçlarda kazanma adına taktik yönden fazla önem taşımadığından bu yönde eleştirinin uygun olmayacağı düşüncesindeyim.<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=849207), [web.archive.org (arşiv bağlantısı)](http://web.archive.org/web/20090519185719/http://www.zaman.com.tr:80/yazar.do?yazino=849207)
# Kasımpaşa, TFF ve tuhaf işler...

*Atıf Keçeci 2009.05.21*

<tr><td class="metin" colspan="2" style="padding-top: 20px; padding-left: 5px; padding-right: 10px;">Turkcell Süper Lig'in yeni takımı Kasımpaşa'ya hoş geldin diyorum. Atalarımdan bugüne 4. nesil Kasımpaşalı olarak mutluluğum sonsuz. Bu başarının gelmesinde çokça emeği geçen, birçok başkan ve yönetimler değişmesine rağmen kulübünü sahiplenen sevgili Süha Sidal'ı işin mimarı olarak kutluyorum.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Şimdi Kasımpaşa'nın yönetimine ve de sevdalılarına çok iş düşüyor. Gel-git takımı olmamak için, ligde tutunabilmek adına kadro zenginliği zorunluluğu vardır. Olaya semt takımı gözüyle bakmak, çözümsüzlükten başka bir durum getirmez.
<p>Play off maçlarını takip eden arkadaşlarımdan aldığım bilgiler, Başbakan'ın takımı diyenlere cevap anlamında iki İzmir takımı ile yapılan müsabakalardaki hakem tutumlarının TFF başkanının şehrinden bir ekip çıkarmak için gerekenlerin! yapıldığı yönündedir.
<p>Kulüp gelirlerinin yayın haklarından gelecek paralarla artış göstermesi yanında performans karşılığı önemli ek kazançların oluşması için iyi bir kadro kurmak zorunluluğu vardır.
<p> İstanbul takımlarının içinde 3 büyüklerden sonra en fazla seyircisi olan Kasımpaşa'dır. Bugün anakent bütçesinden önemli katkı sağlanan İstanbul Büyükşehir takımının ise maçlarındaki tribün tenhalığı ortadadır.
<p>Bu konuda Beyoğlu Belediye Başkanı aileden Kasımpaşalı Misbah Demircan'a büyük görev düşmektedir. Olimpiyat Stadı'nda Büyükşehir maçında sahayı çevreleyen reklam panolarına dikkat çekmek isterim. Ne kadar Büyükşehir Belediyesi'ne ait yan kuruluş varsa hepsinin isimlerini görmekteyiz. Bu olayın getirisinin önemli rakamlara ulaştığını tahmin etmek zor değildir. Bu reklamların seyirci fazlalığı ve naklen yayın avantajına rağmen diğer sahalarda olmayışı ayırımcılığın göstergesi olmaktadır.
<p>Yeni yasa çerçevesinde belediyelere katkı anlamında getirilen yasaklamalar umut ederim ki uygulanabilir. Yaşanan bu olaylar karşısında Kasımpaşa yönetimine tavsiyem, içe kapanıklıktan vazgeçerek bir açılım yaşamalarıdır.
<p>Son haftalarda Türkiye Futbol Federasyonu'nun bazı uygulamalarına anlam veremiyorum. Bir; maçlar aynı gün oynanacak diyorlar, sonrasında Sivas'ı bir gün önce sahaya sürüyorlar. Birçok olay var; sadece Vanspor maçı ile ilgili özel karar alıyorlar. Bakalım Karşıyaka ile ilgili nasıl bir tutum sergileyecekler.
<p>Fortis Türkiye Kupası'nda sahada mücadele eden kulüplerin başkanlarının olmaları gereken protokoldeki yerlerinde imtiyazlı ağabeyler var.
<p>Bank Asya'nın, Lig A'ya önemli maddi katkılar sağlayarak bu ligin konuşulur olmasını sağladığı ortadadır. Seyir anlamında çokça sayıya ulaşması mümkün iken Süper Lig'in oynandığı maçların saatinde, üstüne üstlük bir de aynı şehirde oynatarak ana gayesi reklam olan bu sponsora yanlış yapılıyor. Fortis kupa maçının biletleri TFF Yönetim Kurulu üyelerinin fazlalıktan ceplerinde değil, koçanlar halinde çantalarında taşınıyor. Bu biletlerin geliri tüm kulüplerin olduğuna göre satılmak yerine eş dost gönül alma aracı olarak kullanılmasını yadırgadığımı söylemek isterim.
<p> Sözün özü şu: Değişimci olarak tayin edilenlerin hali hiç de iç açıcı görünmüyor. a.kececi@zaman.com.tr<br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=850046), [web.archive.org (arşiv bağlantısı)](http://web.archive.org/web/20090522113317/http://www.zaman.com.tr:80/yazar.do?yazino=850046)
# Beşiktaş 'Şampiyonluk benim hakkım' diyor

*Atıf Keçeci 2009.05.25*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'ın gözü İnönü'de, kulağı rakiplerinin maçlarında idi. Siyah-Beyazlılar, tribün desteği arkasında bir maça çıkmıştı. Rakip, şampiyonluk iddiasını yitirmiş, prestij adına kazanmak isteğindeydi. Bülent Korkmaz'ın Nonda ve Baros ikilisine forvette görev vermesi, bu isteminin taktik olarak sahaya yansımasıydı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Ernst'in rakip atak başlangıçlarında öncelikle müdahale etme görevi, haliyle orta saha hakimiyetinin Sarı-Kırmızılı takıma geçmesini getirdi. İlk yarının büyük bölümü aynen ligdeki son Fenerbahçe maçının kopyası gibiydi. Beşiktaş, baskıdan kurtulmak adına adam markajını tercih etse, topa sahip olma noktasında fayda sağlayabilirdi. İbrahim Üzülmez, önünde oynayan Ekrem'in geri dönüşlerde ağır kalışı bu bölgede Arda'nın çok rahat top yapmasını kolaylaştırdı. 26'da Kewell inanılmaz bir kötü vuruşla, daha sonrasında Rüştü ile karşı karşıya kalan Arda'nın Sabri'ye 'gol yap' diye uzattığı topu arkadaşı ezince Beşiktaş adına şanslı dakikalar notlara düşüldü.
<p>Ekrem 13'te topu kaleci yerine 6 pas üzerine çıkarsa oradaki oyuncuların tabelayı değiştirmeleri işten bile değildi. İkisi yerinin adamı olmayan isimlerden kurulu Galatasaray defansı, üzerine gidildiğinde falso yapıyordu. Ama bundan istifade edilebilecek kanat organizasyonları bir türlü gerçekleştirilemedi. Sıkıntıyı gideren yine bir ceza vuruşu organizasyonu oldu. Tello'nun ceza alanı içerisine gönderdiği topa son vuran, bu dakikaya kadar sahada gözükmeyen Bobo idi. Brezilyalı, takımını öne geçiren sayıyı yaptı.
<p>İkinci yarıda sahada Yusuf vardı; ancak 49'da pas organizasyonu sonucu Kewell skora eşitlik getirdi. 59'da Emre Aşık atağa çıkarken Yusuf, rakibe önde basınca kaptığı topla şık bir gol kazandırdı. Sonrasında galibiyeti korumak önemli olduğundan, kontrol futbolu Kartal'ı şampiyonluk yolunda avantajlı konuma getirdi. a.kececi@zaman.com.tr<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=851386), [web.archive.org (arşiv bağlantısı)](http://web.archive.org/web/20090526093827/http://www.zaman.com.tr:80/yazar.do?yazino=851386)
# Mutlu son yakın; ancak sıkıntılar bitmek bilmiyor

*Atıf Keçeci 2009.05.29*

<tr><td class="metin" colspan="2" style="padding-top: 20px; padding-left: 5px; padding-right: 10px;">Spor kulüplerinde hassas gün ve haftalarda tam bir birlik havası sağlanır, gündem değiştirecek olayların gelişmesi istenmez. Beşiktaş Kulübü de sükûneti sağlamak konusunda çaba sarf ediyor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Camia, yarın Denizlispor'u yenip mutlu sona ulaşmayı gönülden arzu ederken, bu işe o kadar konsantre olunmuş ki, sporcuların sakatlık durumu bile dikkatle takip ediliyor.
<p>Başkan işini gücünü bırakmış takımla birlikte yaşıyor. Taraftarlar şenlik programlarını hazırlamakla meşgulken, bazıları kulüp evrakları üzerinde yasalar karşısında suç teşkil eden oynamalar yapıyor.
<p>İMKB'de işlem gören Beşiktaş Futbol AŞ hisse senetlerinde son 5 günde önemli hareketler yaşandı. SPK kısa süre içerisinde defaten "özel durum açıklaması" istedi. Son dört gün taban yaptı ve işlem hacmi çok düşük seviyelerde kaldı. Dün sabah seansında bu durum terse döndü. Hisse senetleri üzerindeki oynamalara SPK acaba ne diyecek? Sadece "özel durum açıklaması" ile yetinilecek mi?
<p>Bu hareketliliğin başlaması ile şu anda yönetim kurulu üyesi bir şahsın elindeki ismi yazılı Beşiktaş Futbol AŞ hisse senetlerini fiyatının yüksek olduğu gün içerisinde satarak bunu tebliğler gereği İMKB'ye bildirdiği günlerle örtüşmekte. Gerçi sattığı miktar ve bedel "attığı fişek ürküttüğü kuş sayısına bile değmez" anlamında olsa da bu haller yatırımcı psikolojisini çok etkilemektedir. Bu kişinin kâr amaçlı işlem yapması hakkıdır, ancak bunun, taşıdığı sorumluluk gereği, zamanlamasını iyi yapmalıydı.
<p>Diğer konu ise son Galatasaray maçındaki Habertürk gazetesinde şeref tribününde Beşiktaş Kulübü'ne ait özel bölümde Başkan Yıldırım Demirören'in yakın arkadaşlarının ellerinde puro ve içki şişeleriyle görüntülenmesi. Bu, öncelikle kamu düzenine aykırılık taşıyan ve ilgili yasalarda karşılığında ceza hükmü olan bir husus. Başkan'ın dışarıdan beklediği huzurlu ortam yaratılması istemi, maalesef kendi yakınlarınca kasten yapılırcasına baltalanmakta. En büyük olay ise son malî ve idarî kongre tutanaklarının değiştirilmesi. Kulüp tarihinde görülmemiş bir rezalet ve de kara bir leke olan suç işlendi. Tutanakların değiştirildiği, kongreyi idare eden Başkan Av. Ali Rıza Dizdar tarafından da tespit edildi.
<p>Gündeme alınmamış "Aidatlarını yatırmamış üyelere af" isteği sanki oylanmış gibi esas tutanağın ilk iki sayfası değiştirilerek gündemin birinci maddesinde görüşülüp karara bağlanmış gibi son derece cahilce bir sahtekârlık yapılmış. Beşiktaş kongre üyelerinin Dernek Divan Kurulu Başkanlığı'na konunun incelenmesi ve suçlular hakkında işlem yapılmasını talep eden müracaatları oldu. Aynı şekilde Av. Ali Rıza Dizdar, konu ile ilgili geniş bir yazı halinde yönetim kurulunun soruşturma yapmasını kendisine bilgi verilmesini aksi halde cumhuriyet savcılığına başvuracağını bildirdi.
<p>Dernek tüzüğünün Md. 30, Dernekler Yasası'nın Md.32 e  fıkrası ve de Türk Ceza Yasası'nın Md. 204 -207208 kapsamına giren bu suçun karşılığı 6 aydan 3 yıla kadar hapis cezası. Tüzüğe göre de kesin ihracı gerektiren bir suç. Olaya karışanların isimleri net şekilde belli. Başkan Demirören, yapılacak işlemleri Denizli maçı sonrasına bıraktı.
<p>Bekleyip göreceğiz, 2010'da seçim var. Bu durum es geçilirse kulübün manevi yönden yara almasını şampiyonlukların üstünde görenler, bu sahtekârlığın açığa çıkması için hukuksal işlemleri yapacak.
<p>Oy deposuyuz diyerek senelerdir koltuk altlarındaki dosyalarla dolaşıp bu işi ticarete dökenlerin gücü son malî kongrede görüldü ve bir balon oldukları ortaya çıktı. Olay şimdi yönetim ve divan kuruluna emanettir. Beşiktaş Kulübü'nün manevî değerleri ve dürüstlüğü ilkesine ne kadar bağlı oldukları görülecektir.<br/></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=852971), [web.archive.org (arşiv bağlantısı)](http://web.archive.org/web/20090530173519/http://zaman.com.tr:80/yazar.do?yazino=852971)
# Kartal bunları hak etmiyor

*Atıf Keçeci 2009.06.15*

<tr><td class="metin" colspan="2" style="padding-top: 20px; padding-left: 5px; padding-right: 10px;">30 Mayıs gecesi Denizli'den dalga dalga yayılan şampiyonluk sevinci maalesef kursaklarda kaldı. Kutlamaların tadına varmadan ortaya atılan Mehmet Topuz transferinin fırtına gibi esmesi camiayı heyecanlandırdı. Yapılan açıklamalar, Mehmet Topuz'a giydirilen Beşiktaş forması, bu resmin online kutlama yapılan salonda ekrana aksettirilmesi 'ver coşkuyu' dedirten cinstendi. Olayı yaşayanlar salonu 'En Büyük başkan' nidalarıyla çınlattılar.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> İş o kadar garanti görüldü ki anne Topuz bile Beşiktaş'lı olduklarını anlattı. Mehmet Topuz'un işi bittiğine! göre şimdi yeni bir gündem daha oluşturmak gerekiyordu. Başkan yanına akçeli işlerin değişmez ismi Mahir Berk ve Şeref Yalçın'ı alarak İspanya'ya Nihat Kahveci'yi almak üzere yola çıkıyordu. İspanya'dan ayrılmak istemediğini açıklayan Nihat olaya Fransız kalıp Kuşadası'ndaki tatiline devam ediyordu. Haliyle oradan da eli boş dönüldü.
<p> Beşiktaş'ta bunlar olurken Fenerbahçe cephesi boş durmuyor, işin gereğini yerine getiriyordu. Yıldırım Demirören, Kenan Öner, Şeref Yalçın, Mahir Berk ve diğer başkan avenesi otelde eğlenirlerken, Aziz Yıldırım Kayseri'ye saat 22.15 itibarıyla uçuşa geçmişti. Yaklaşık üç saat sonra Mehmet Topuz'un Fenerbahçe'li olduğu açıklandı. Evet ailecek Beşiktaşlı olan delikanlının bu defa sırtında Sarı-Lacivertli forma vardı. Aziz Yıldırım gösteri yapıyor, hissedenin yüreğine kızgın yağ dökmekten beter, binek aracını bizzat kullanırken fotoğraf veriyor ve Mehmet Topuz'u tesislere bizzat götürüyordu. Bu yaşananlar Beşiktaş sevenleri için 'onur kırıcı' bir durum olduğundan kızgınlıklar telefonlarda kulaktan kulağa yayılıyordu. İnsanlar 106 yıllık çınarı bu hale düşürenlere öfke yağdırmakta çok haklıydılar. 
<p> Herkes sorumlu aramakla meşguldü. Oysa son zamanlarda kulüp içerisinde o kadar büyük 'evrakta sahtecilik' dahil, yanlışlıklar ortaya çıkmasına rağmen 'oy' kaygısı ile sorumlular hakkında hiçbir işlem yapılmamıştı. Yani sorumlu sorumsuzluk almış başını gidiyordu. Bu transfer olaylarının baş aktörleri başta Başkan Yıldırım Demirören olmak üzere yukarıda isimlerini saydığım Antalya ekibi, kulübe ve camiaya karşı sorumluluklarını yerine getirmeyerek itibar kaybına neden olmuşlardır. Büyük bir ihtimalle Bobo'nun transferi gerçekleşecek ve Brezilyalı 7,5 milyon Euro karşılığı satılacaktır. Yani yerine oyuncu koyulmadan kadro önemli bir eksiklik yaşayacaktır. Bunlar yaşanırken Kayserispor'un emanetçi başkanı Recep Mamur'un Beşiktaş'a karşı hakaret içeren sözlerine hâlâ kulüp ve çevresinden bir tepki verilmemiştir. 'Ak kaşık olup gelsinler' sözü kendilerini ırgalamayabilir ancak unutmamalıdır ki bu sözler kendileri için değil, şahısları nezdinde Beşiktaş için söylenmiştir. Başkan ve bu işlerin içerisindeki 4-5 kişi cemiyeti düşürdükleri bu durumdan ötürü o koltuklarda oturmaya devam ederlerse bundan böyle 'Fuzuli işgal'ci olacaklar. Siyah-Beyazlı camiada hiç yaşanmamış, kongre zabıtlarının değiştirilmesi gibi Türk Ceza Kanunu kapsamında olan suçluları himaye etmekte, aynı yasa kapsamında karşılığı ceza olan bir husus olduğunu birileri kendilerine acilen söylemelidir. Bu sahteciliği yapanlar ve onlara yardım edenler bellidir. Bu kişilerin bundan önceki icraatları! da kontrol edilmelidir. Mülkiye Müfettişlerinin tespit ettiği hususları şimdilik açıklamıyorum. Ne kadar beklerim bilemiyorum. Bu konuların sorumluları en kısa zamanda gereğini yerine getirmeleri hususunda aceleci davranmazlarsa bu defa ben gereğini yapacağım. Bu konuda her kulübünü sevenin yapacağı gibi ben de hukuksal yol dahil, her platformda hak arayıcı olacağım. Beşiktaş adına kara çalmak isteyenlere 'dur' demek herkesin görevi olmalıdır. a.kececi@zaman.com.tr<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=859158), [web.archive.org (arşiv bağlantısı)](http://web.archive.org/web/20090616075945/http://www.zaman.com.tr:80/yazar.do?yazino=859158)
# Topuz'u Zan'ı bırak, eğlencene bak!

*Atıf Keçeci 2009.06.25*

<tr><td class="metin" colspan="2" style="padding-top: 20px; padding-left: 5px; padding-right: 10px;">Ligin son haftalarında Beşiktaş yazarları söz birliği etmişçesine eleştiriden uzak, olumlu bir bakış sergileyerek şampiyonluk yolunda katkı sağlamışlardı. Bunu derken bu işi körü körüne yaptıklarını söylemek istemiyorum, gereğinde yanlışlara da dikkat çekilmişti.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Çifte şampiyonluk coşkusu yerini bir iki gün içerisinde önce Mehmet Topuz, sonrasında Nihat Kahveci olaylarıyla sıkıntıya bıraktı. Transfer işlerini çoklukla kendi üstlenen Başkan Yıldırım Demirören, bu durumların bence tek sorumlusudur. Gökhan Zan olayı ise tam anlamı ile bir yöneticilik fiyaskosudur. Ülkemizde son yıllarda moda olan 'opsiyonlu sözleşme' şeklinin getirdiği sıkıntılar, daha önce Mehmet Aurelio konusunda yaşanmış ve bu oyuncu 'hülle' yoluyla yurtdışı transferinde düzlüğe çıkmıştı. Fenerbahçe çok uğraşmasına rağmen hâlâ bir sonuç alabilmiş değil. Zira FIFA 'opsiyonlu sözleşme'yi reddeden bir görüşe sahip.
<p> Yönetim zafiyeti derken; 'Delgado ve Nobre ile sözleşme yenilerken niçin Gökhan Zan akla gelmez'i kastediyorum. Bu sporcuyu teknik heyetin istemediğini varsayalım (ki böyle bir durum yok) uzatırsın mukavelesini, isteyen kulüp olursa oturur konuşursun. Gökhan Zan 5 sene evvel Çanakkalespor'dan 1 milyon 100 bin dolar ödenerek alındı. Bu şekilde üzerinden 5 kuruş alınmadan elden kaçırılması başlı başına bir yönetim suçudur.
<p> Hep söylüyorum, kulübü 2,5 kişi yönetiyor. Birkaç kişi ise kendi görev alanlarında uğraş veriyor. Ancak Başkan'ın transfer işleri ile uğraşısında yanında 2 yönetici ve iki kongre üyesi her daim var. Bunlar bahsettiğim 2,5 kişinin dışında ve diğer yöneticilerin tepkisini çeken isimler. Medyada arkadaşlarımızın bu konulardaki görüşleri dikkatimi çekti. Turgay Demir, Ömer Güvenç, Sanlı Kaptan ağır eleştiriler yapmışlar. Bu yanlışları gerçekleştiren başkan ve yönetimin koltuklarını terk etmeleri gerekliliğini dile getirmişler. Meslektaşlarımın Beşiktaş Başkanı ve yöneticilerini tanıdıklarını zannediyordum, yanılmışım.
<p> Beyler; bunlar istifa kelimesini lügatlerinden koltuğa otururken silmişler. Birçoğunun kartvizitlerinden 'Beşiktaş Kulübü yöneticisi' etiketini kaldırın, bakalım kendilerini nasıl bir statü ile tanıtacaklar. Onun için geçin, bunlara hiçbir söz fayda etmez. Söylenenler, yazılanlar karşısında yüzlerinin bile kızardığını zannetmiyorum. Biraz izan sahibi olsalardı daha öncesinden 'eyvallah' demeleri gerekirdi. Ama heyhat, dedim ya sonrası önemli.
<p> Son yönetim kurulu toplantısında Gökhan Zan konusunda bazı yöneticiler ihmali olduğu düşüncesi ile Kenan Öner'i eleştirmek isterlerken Başkan kendilerini susturmak adına genel sekreterini koruyan laflar edip konuyu kapatıyor. Transferdeki başarısızlık 5 dakika konuşuluyor. Bunca eleştiri ve camiada infial hakimken radikal bir karar beklentisi boşa çıkıyor. Balo ve dernek toplantılarının organizasyonu ana konusu oluyor. Araştırdım, bu derneklerdeki şampiyonluk kutlamalarının bir bölümünde sadece yöneticiler Levent Erdoğan ve Behçet Ümitlen var. Bu organizasyonlarda dernekler kendi imkanları ve gecede açık artırmaya çıkarılan forma-top gibi sembollerin satışından elde ettikleri paralarla masrafları karşılıyor. Bunların hepsini Levent Erdoğan alıyor. Bildiğim Gölcük, Tekirdağ, Perpa, Keşan, Denizli ve Kuşadası dernekleri.
<p> Gelelim dün Ege derneklerinin katılımı ile yapılan kutlamaya. İzmir, Ankara ve Güney Anadolu derneklerinin toplantılarının organizasyonunu sorumlu yönetici Levent Erdoğan'ın yapması gerekirken kendisine hiç haber verilmeksizin Kenan Öner tarafından yönlendiriliyor. Ankara Anadolu Beşiktaşlılar Derneği'nin geçen hafta yaptığı kutlama masrafları kendilerince karşılanıyor. Güney dernekleri içerisinde Mersin, Adana, Çukurova, Hatay ve İskenderun da kutlama masraflarını kendi imkanları ile telafi ediyor. Sadece Mustafa Uğur'un başkanlığını yaptığı Adana kulüpten ödenek talep ediyor.
<p> İzmir'de dün gerçekleştirilen ve tüm masrafları kulüpçe karşılanan eğlence öncesinde Ege dernekleri arasında tatsızlık yaşanmış. 500 kişilik davetin dernekler arasındaki davetiye dağıtımında haksızlık yapıldığını söyleyen, başta Akhisar başkanı olmak üzere diğer merkez dışındaki dernekler sadece iki kişiye davetiye verilmesine tepki göstermişler. Ege ve İzmir derneklerine 200'er, 9 Eylül'e 50 davetiye verilirken; civardaki 15 derneğe toplam 50 adet ayrılması huzursuzluğun nedeni olmuş.
<p><b>Personel maaş alamıyor, kutlamalara para akıyor</b>
<p>FBaşkan ve yönetim anladığım kadarıyla yanlışlarının üzerini bu şekilde yaptırdıkları ve adını 'şampiyonluk kutlaması' koydukları sefahat geceleri ile örtmek istiyor. Gelelim madalyonun diğer yüzüne. Bu eğlencelere paralar akıtılırken kulüp çalışanları maaşlarını bölük pörçük alabilirken özellikle Fulya'da görevli olan sporcu, teknik kadro ve sivillere 3 aydır tek kuruş verilmiş değil. Başkan ve yöneticiler bu durumu bilmelerine rağmen 'vur patlasın çal oynasın'ı nasıl içlerine sindiriyorlar anlamak çok zor. Anlaşılan ne gerçekleşmeyen, hatta Beşiktaş forması giydirilen sporcuların rakiplere kaptırılması ne de transferde hiçbir olumlu iş yapmamış olmaları ile oluşturdukları mutsuzluklar umurlarında değil. Onun için haydi 'bütün eller havaya, tüm teke tek tek', en büyük başkan bizim başkan!..<br/></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=862634), [web.archive.org (arşiv bağlantısı)](http://web.archive.org/web/20090626024922/http://zaman.com.tr:80/yazar.do?yazino=862634)
# Kutlamalar bitti, gerçeklere dönelim

*Atıf Keçeci 2009.07.10*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş camiasının çifte kupa kutlamaları önceki gece Dolmabahçe Sarayı'nda yapılan balo ile sonlandı. Artık gerçekleri değerlendirme zamanı geldi. En temel meselelerden biri, kadrodaki futbolcuların yıllık gelirleri arasında önemli farkların oluşmasıdır. Ernst, Delgado, Nobre, Nihat, Ferrari 2 milyon Euro'nun üstünde para alırken, Tello, Bobo, Holosko ve İbrahim'lerin sızlanması gayet doğaldır.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Kafa karıştıran olaylar bunlarla bitmiyor. Geçen sezon iki kaptan Üzülmez ve Toraman'ın terlik kavgası içeride halledilmesi mümkün bir olayken sırf Zapo ve Sivok'a kontenjan açmak için kasıtlı olarak dışarıya sızdırılmıştı. Bu futbolcular kadro dışı bırakılarak astronomik bonservis bedelleriyle iki stoper kadroya monte edilmişti. Peşinden de o dönemin menajerinin en büyük transfer olarak tanımladığı Gordon ve Seriç'in yok pahasına kiralanması ile senaryo tam anlamıyla sahneye konulmuştu.
<p>Olaylar günümüzde de devam ediyor. 4,5 milyon Euro'ya alınan Zapo neredeyse üzerine para verilerek Kasımpaşa'ya kiralandı. Bu durumlara Mustafa Denizli'nin imza töreninde başkanın ağır bir hitabına maruz kalan mali işlerden sorumlu yönetici Ertunç Soğancıoğlu'nun karşı çıktığını duyuyorum. Ancak elinden bir şey gelmediğini de iyi biliyorum. Nihat ve İsmail Köybaşı transferlerine ödenecek paralar ile banka borçlarının kapatılabileceği gerçeğini kendisi de mutlaka düşünmüştür. Gelelim diğer bir konuya; son iki senede menajerlere ödenen paraları üst üste koyduğunuzda çok iyi bir yabancı transferi bedavaya gelirdi. Bu hususu son Ferrari transferinden dolayı gündeme getiriyorum. Menajeri olmayan adama zorla menajer yamadılar. Başkan Yıldırım Demirören ve Mario Berk; Ali Egesel , Ogan Tarhan ve ortaklarının bu işte üstlendikleri sıfatların ne olduğunu ve kendilerine ödenen miktarı açıklasınlar. Yoksa şüyuu vukuundan beter bir durum ortaya çıkar.
<p>Futbol gündemindeki diğer konulara da değinmek istiyorum. Fikstür çekimi ve Süper Kupa'nın İstanbul'a alınmasıyla ilgili TFF'yi eleştirenlere rastlıyoruz. Sevgili Başkan Mahmut Özgener'e bu hususları sordum. Fikstür çekiminin bu sezon geçmişe nazaran daha adil olduğunu, zira daha önce çekim esnasında lig şampiyonu olmuş kulüplerin dışında kalanlara re'sen sıra numarası verildiğini, bu kez ise kulüp temsilcilerinin bu işi kendilerinin yaptığını anlattı. Süper Kupa'nın Almanya'da oynanmama sebebini ise, Almanya Futbol Federasyonu'nun UEFA'nın bu tarz organizasyonları ülkelerin kendi içlerinde yapma kararından dolayı stat tahsis etmemesine bağladı.
<p>Kendisine Beşiktaş'ın şampiyonluk balosunda bulunmayışının sebebini sorduğumda ise, "Vekilim , genel sekreterimiz ve Tahkim Kurulu başkanı TFF'yi temsilen katıldılar." cevabını aldım. Kendisini samimi buldum, yorum sizlerin. a.kececi@zaman.com.tr<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=867899), [web.archive.org (arşiv bağlantısı)](http://web.archive.org/web/20090923095956/http://www.zaman.com.tr:80/yazar.do?yazino=867899)
# İşin öbür tarafı...

*Atıf Keçeci 2009.07.19*

<tr><td class="metin" colspan="2" style="padding-top: 20px; padding-left: 5px; padding-right: 10px;">Arkadaşlarım iyi bilirler deplasmanlarda dahi vakit geçirmek için çarşı pazar dolaşır, o yörenin kendine has mamullerini öğrenip ilginç olanlarını satın alıp evime getiririm.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Erenköy pazarını dolaşırken forma-şort gibi spor malzemeleri satan bir esnaf yolumu kesti. Şikâyeti, bir sene önce Beşiktaş store'lara yaptığı kupa üzerineydi. Oldukça da yüksek bir bedel tutmuş. Ancak bir türlü parasını tahsil edememiş, işi bozulmuş ve şimdi pazarlarda sergi açıyormuş. Hatta Sayın Süleyman Seba'nın kapı komşusuymuş; ama ona derdini anlatmaya cesaret edememiş. Sorumlu yönetici ile de defalarca görüşmesine rağmen bir sonuç alamamış.
<p> Bu tarz şikâyetler e-posta yoluyla da tarafıma zaman içerisinde gelmekte. Bu konuda sorumlu yönetici Hakan Aksoy'a eleştiri getirmenin haksızlık olacağını, işin detaylarına vakıf olduğum için bilmekteyim. Bu sıkıntılar kulübün içerisinde bulunduğu mali durum gereği meydana gelmekte. Store'larda satılan malların bedelleri kulüp kasasına koyuluyor. Ödemelerin aynı yolla üreticiye dönmesi gerekirken maalesef diğer işlerde kullanılıyor. Buralara mal verenlerin çoğu küçük esnaf. Global krizin etkisi ile serseme dönen ticaret erbabı bir de bu şekilde malının karşılığı olan bedeli tahsil edemeyince büyük sıkıntılar içerisine giriyor. Benzer bir olayı da haziran başında yaşadım. Semtimizde bahçe düzenlemeleri ve bina görevlisi olarak çalışan Ahmet amca adıyla maruf dostumuz bana bir isim vererek Beşiktaş öz kaynak düzeninde antrenör olarak çalışıp çalışmadığını sordu. Nedenini sorduğumda, şahsın kendisinin kiracısı olduğunu ve son üç ay kira ödemediğini belirtti. Fulya'daki sorumlu arkadaşımıza "Bu doğru mu?" dedim. Cevabı, "Maalesef doğru, hiçbirimiz aylardır maaşlarımızı alamıyoruz." oldu. Ahmet amcayı gene yolumu beklerken buldum, alamadığı kira bedeli 4 aylık olmuş. Son mali kongrede incelediğimiz bilanço dip notlarında Beşiktaş store'larla ilgili 70'in üzerinde alacak davası ve kanuni takip açıldığı yazılıydı. Hatta eski tedarikçinin store'larda icra işlemi yaptığı hepimizin malumu. Merak ediyorum, bir yanda ağlayıp sızlayan, evinin kirasını ödeyemediği için yüzü kızaran, diğer tarafta hak ettiği paraları alamadığı için işleri bozulup sıkıntı içerisinde mücadele veren bu insanlarımızı niçin görmezden gelirsiniz?<br/></p></p></td></tr>

Kaynak: [zaman.com.tr](http://zaman.com.tr/yazar.do?yazino=871026), [web.archive.org (arşiv bağlantısı)](http://web.archive.org/web/20090923101416/http://www.zaman.com.tr:80/yazar.do?yazino=871026)
# Şampiyon sahada taraftar nerede?

*Atıf Keçeci 2009.07.20*

<tr><td class="metin" colspan="2" style="padding-top: 20px; padding-left: 5px; padding-right: 10px;">Çifte kupalı Beşiktaş'ı sezonun ilk maçında seyircisi yalnız bırakmıştı. Boş tribünler yeterli tatminin bir sonucu ise düşündürücü olur.  Zira bu sezon Avrupa kupalarındaki karşılaşmalarda, özellikle heyecanlı taraftara çok ihtiyaç duyulacak.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Sahada yer alan ilk 11'e baktığımızda 4 yeni isim gördük. Bunların üçü defansta yer alan Erhan Güven, lisansı çıkmamış Ferrari ve İsmail Köybaşı; diğeri ön liberoda görev yapan Michael Fink idi.
<p> 20 günlük çalışma sonrasında ciddi sayılacak bir rakiple oynamak, geleceğe dönük fikir yürütme açısından olumlu yaklaşımdı. Dün geceki maçı taktik yönden incelediğimizde; ilk göze çarpan, defansın her iki yanında oynayan beklerin top takımlarına geçtiğinde süratlenerek bindirme yapmalarıydı. Bu işi solda oynayan İsmail Köybaşı daha iyi yapar gözüktü. Erhan Güven'i çoklukla eski takımında orta saha ve kanatlarda gördüğümüzden Erhan'ın defans anlamında eksikleri olduğu belli oluyordu.
<p> Üç yeni isimli defansta anlaşma zorluğunu şimdilik kabullenmek mümkün olabilir; ama ileriye dönük dikkatli davranmak gerekiyor. Ernst'i bıraktığımız gibi bulduk, vatandaşı Fink için ise dünkü oyun sonrası fikir beyan etmek çok adilane olmaz. En önemli tespitimiz orta sahada görev yapacak oyun kurucunun dün bu işe soyunan Uğur İnceman olamayacağı. Bu çok net bir şekilde görüldü. İkinci yarıda yapılan değişikliklerle daha Beşiktaş'a benzeyen bir takım oluştu. Rüştü, Nobre, Serdar Özkan, Uğur İnceman ve Erkan Zengin yerlerini Hakan Arıkan, Bobo, Tello, Yusuf ve Holosko'ya bırakmıştı. Yeni tertip sahada varlığını hissettirerek oyuna hakim oldu. Bu durumda da oyun kurucu olarak görev yapan Yusuf ve Tello fazla etkili işler yapamadılar. Bence öncelikli konu bu olmalı ve süratle sonuca gidilmelidir. Duran toplardan gelen karşılıklı goller işin rengi ve tadı oldu. <br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=871360), [web.archive.org (arşiv bağlantısı)](http://web.archive.org/web/20090923100006/http://www.zaman.com.tr:80/yazar.do?yazino=871360)
# Beşiktaş'ın iyi bir oyun kurucuya ihtiyacı var

*Atıf Keçeci 2009.07.31*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş futbol takımı sezon hazırlığının İspanya'daki bölümünü Barış Kupası adlı organizasyonda iki güçlü takımla yaptığı maçlar sonrası tamamlayarak yurda döndü. Daha önce İtalya 2. Lig takımı Catania ile de içeride bir maç oynamıştı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Ön adı hazırlık olan bu karşılaşmalarda sonuçlardan daha önemlisi özellikle yeni oyuncuların takıma adaptasyon sürecini kısaltmak. Nitekim Sivok dışında, defansta üç yeni isim hazırlık maçlarında birlikte oynadı. Aldığımız izlenim göbekte forma giyen Ferrari'nin uyum adına sıkıntılar yaşamasıydı. Bu noktada izlenen bir başka husus da İsmail Köybaşı'nın kanat bindirmelerinde aşırı hevesi ve dönüşlerde aynı çabukluğu gösteremediği için defansın adam ve pozisyon kaybına uğradığıydı. Bu mutlaka teknik heyetçe de tespit edilmiş ve önlem anlamında gerekli çalışmalar yapılacaktır. Bu arada defansın göbeğindeki alternatif şu an sakatlığı ile uğraşan İbrahim Toraman'dan başkası değil. Muhtemel cezalı veya sakatlık halinde içeriden çare aramak zorunluluğu bir risk olarak düşünülmeli.
<p>Ön liberoda iki Alman vatandaşı Ernst ve Fink defansif anlamda daha aktif görülmüşler. Orta alandaki oyun kurucu görevini son üç maçta başarı ile uygulayan bir isme rastlamamış olmamız hücum gücünü zayıflatmakta. Kontrataklarda rakip alanda çoğalma adına başarılı olunamamakta. Mustafa Denizli'nin arzusu ise 10,5 numarayı bulmak. Bu noktada yakalanacak çizgiyi göreceğiz. Mevcut kadroda bu görevde devamlılık adına güvenilecek bir isim yok. Yusuf Şimşek, Tello, Serdar Özkan, Uğur İnceman'dan herhangi biri hiçbir zaman arzulanan 10,5 görevini yerine getirebilecek dayanıklılıkta değil.
<p>Forvet hattına baktığımızda Bobo'daki durgunluk dikkat çekici boyutta. "Mutsuz izdivaçtan burunsuz çocuk doğar." derler, bu deyim Sambacı'ya tam uymakta. Son haberler 'teknik direktörü ile görüşüp transferi aklından çıkardı' şeklindeyse de ilerleyen günler bu durumun sağlamasının yapılmasına imkan verecek. Diğer alternatifler olan Nobre ve Holosko bilinen özellikleriyle görev bekleyecekler. Bu noktada takım tertibinde oyun düzeninin ne olacağına da bağlıdır. Eğer söylendiği gibi 4-3-3 tercih edilecekse isimlerde değişlikler görebiliriz.
<p>Sonuç olarak söyleyebileceğimiz iyi bir hazırlık dönemi geçirildiğinin doğru bir tespit olacağı. Siyah-Beyazlı takımın defansındaki uyum sorunu da sezon ilerledikçe çözülebilir. Oyun kurucu özellikleri ileri düzeyde olan bir transfer gerçekleştiğinde problemin bu tarafı da çözülmüş olur ve 'gel bakalım yeni sezon' diye rahatlıkla haykırabilir.
<p>İşin diğer idari bölümünde de enteresan işler olagelmekte. Başkanın bazı açıklamaları, kongre zabıtlarındaki sahtekârlık olayı transferler ile ilgili dedikodular, futbol AŞ ile ilgili 'makul değer bilançosu'nun hazırlanışında gözümüze takılanlar ve de kulağımıza fısıldananları önümüzdeki günlerde kaleme alıp düşüncelerimizi sizlere aktaracağız. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=875271), [web.archive.org (arşiv bağlantısı)](http://web.archive.org/web/20090923095831/http://www.zaman.com.tr:80/yazar.do?yazino=875271)
# Fenerbahçe de sevindi

*Atıf Keçeci 2009.08.03*

<tr><td class="metin" colspan="2" style="padding-top: 20px; padding-left: 5px; padding-right: 10px;">Geçmiş sezonun Süper Kupası'nın sahibini bulacağı maç öncesi mücadeleci bir futbol seyredileceği beklentimiz vardı. Nitekim kadrolarını takviye etmiş iki takımın da ortaya koyduğu futbol, sezon başı olmasına rağmen Süper Lig'in bu defa geçmiş senelerin aksine daha çekişmeli geçeceğinin ışıltılarını verdi</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Her iki takım hazırlık maçlarında kanat organizasyonları zenginliği yaşarken dün gece kontrollü futbolu tercih etmişlerdi. Bunun nedeni muhtemel bir kayıp sonucu lige moralsiz başlangıç yapılmaması olarak düşünülebilir. Siyah-Beyazlı ekip savunmaya daha yakın oynayan Fink ve onun da önünde Ernst'i ön liberoda görevlendirmişti. Ernst'in atak başlangıçlarında orta alanda oyun kurucu hüviyeti yüklenmesi rakip alanda çoğalmayı da sağladı. Sarı-Lacivertli takım Alex ve Emre'den çıkan uzun toplarla karşı atak anlayışında, Beşiktaş ise daha organize ve geriden başlayarak hazırlık paslarıyla sonuca gitmek düşüncesini taşıdığı oyunun seyri müddetince açık olarak izlendi.
<p>Bu anlayış gol pozisyonu üretmek adına Fenerbahçe tarafında daha verimliydi. İlk yarıda Rüştü rakipleriyle karşı karşıya kaldığı 3 pozisyonda yerinde müdahalelerle kalesini korudu. Bu başarısı sezona hazır olduğunu gösteriyordu. İkinci yarıda İsmail'in kanat bindirmeleri rakip defansın ileri çıkmasını engelleme adına da olumluydu. Ancak getirdiği topları ileriye taşıyamayan Bobo, dün gece hiç de başarılı bir futbol ortaya koyamadı. Nobre de kalenin uzağında kaldı.
<p>İlk yarıda Yusuf'un kalesinin 75 metre uzağında rakibine çelme takarak sarı kart görmesi ne kadar profesyonellik değilse Sivok'un 18 dışından yapılan serbest vuruşta barajdan elleri havada topa hamle yaparak penaltıya sebep olması da tecrübeli teknik adam işi değildi. Alex'in penaltı golü takımına güven verdiğinden oyunun kontrolü kendilerine geçti. Uzatma dakikalarında Güiza'ya orta yapma şansı ve de Alex'e 4 defans adamının içinden çıkıp golle sonuçlanan kafa vuruşuna izin vermek Beşiktaş'ın savunma anlamındaki izlenen zaafının sonucuydu. Neticede 2 farklı maçı alan Fenerbahçe amorti anlamında Süper Kupa'nın sahibi oldu. a.kececi@zaman.com.tr<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=876235), [web.archive.org (arşiv bağlantısı)](http://web.archive.org/web/20090923101422/http://www.zaman.com.tr:80/yazar.do?yazino=876235)
# Kayıpla başladılar

*Atıf Keçeci 2009.08.08*

<tr><td class="metin" colspan="2" style="padding-top: 20px; padding-left: 5px; padding-right: 10px;">Son şampiyon Beşiktaş, Turkcell Süper Lig'in açılış maçını Büyükşehir Belediyespor ile oynadı. Siyah-Beyazlı takımın seyircisi Atatürk Olimpiyat Stadı'na olan ulaşım zorluklarından dolayı tribünleri boş bırakmıştı. Ancak taraftarların her şartta takımının yanında oluşunu bilenler bu durumu biraz da yitirilen heyecana bağlıyorlardı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Başkan Yıldırım Demirören'in de katıldığı bir TV yayınında yapılan oylamada transferlerden memnuniyetsizliğin yüzde 75 gibi yüksek bir oranda çıkması tenhalığı getirmiş olabilir. Hazırlık maçlarındaki Kartal'ın kadrosunda tek değişiklik Bobo'nun yerini Holosko'ya bırakmasıydı. Bir de iki maç ceza alan tecrübeli file bekçisi Rüştü Reçber, yerini Hakan Arıkan'a bırakmıştı. Siyah-Beyazlı takımın oyun anlayışı daha önceki maçlardan farksızdı. Kanatlardan iki bek bindirmelerle geliyor ve kale içi ortalar yaparak pozisyon oluşturma düşüncesi devam ediyordu. Bu anlayışta stoperlerin ileri çıkışlarında kademe anlayışı zafiyeti yaşandığından rakibin kontrataklarında defans sıkıntılı anlar yaşıyor.
<p>Solda Yusuf Şimşek'in takımın bu zafiyetini telafi etme çabalarına ters tarafta uyum sağlayan olmaması büyük boşluklar oluşturdu. İki Alman panzeri Ernst ve Fink'in ofansif anlamda görevlerini yeterince yerine getirmediğini gördüm. Şilili Rodrigo Tello, oyun kurucu görevinde başarısız olunca Beşiktaş, takım futbolu oynayamadı. Mert Nobre ve Holosko ikilisi kale önü pozisyonlarını cömertçe harcadılar. Kartal'ın aradığı gol, onsekiz dışından kalecinin uzanamayacağı sağ köşeye şık bir vuruş yapan yeni transfer Michael Fink'ten geldi. Geçen sezonun son maçının golünü bir defans oyuncusu İbrahim Toraman atarken, bu kez yine bir defans adamı Michael Fink ilk golü kaydetti.
<p>Büyükşehir'in beraberlik golü Beşiktaş defansı hakkında söylenenleri teyit eder nitelikteydi. İbrahim Akın önce Ernst, sonra Yusuf Şimşek ve sonrasında Ferrari'yi göstere göstere çalımlayarak skoru 1-1'e taşıdı. Bu pozisyonda ilk müdahalenin İsmail Köybaşı'ndan gelmesi doğru olandı; ama genç futbolcunun ileri çıkıştan geriye çabuk dönememesi koruduğu alanda boşluk oluşturdu.
<p>Nihat Kahveci'nin hâlâ hazır olmaması, Kartal'ı ligde bayağı zorlayacak gibi. Siyah-Beyazlı takımdaki orta saha organizasyonu noksanlığını içerden çözmenin zor olduğunu gözlemliyoruz. Üstün oyun galibiyet getirecek sayıya ulaşamayınca Beşiktaş, geçen yıl olduğu gibi rakibine İkitelli'de yine üstünlük sağlayamadı. a.kececi@zaman.com.tr<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=878268), [web.archive.org (arşiv bağlantısı)](http://web.archive.org/web/20090923100012/http://www.zaman.com.tr:80/yazar.do?yazino=878268)
# Oynamadan  kazanmak güzel

*Atıf Keçeci 2009.08.18*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş sezonun ilk maçını seyircisinin geçen futbol döneminde 5 maçta küfürlü tezahürat yapmasının neticesi aldığı ceza sebebiyle boş tribünlere oynamak zorunda kaldı.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Takımını sevenler, sebep oldukları bu durum karşısında acaba kendilerini sorgulamışlar mıdır?
<p>Verilen cezadan rakip takım seyircisinin etkilenmesi hiç de hak ettikleri bir durum değil. Sessizliğin en anlamlı yaşandığı dakika 17 Ağustos 1999 depreminde kaybettiğimiz vatandaşlarımız için yapılan saygı duruşuydu. Hepsinin ruhu şad olsun...
<p>Siyah-Beyazlı takım, oyuna 6 yabancılı ve de B.Belediye maçında yenilen golde hatalı bulunan İsmail'in yerinde İbrahim Toraman'la oyuna başladı. Bobo-Nobre çift forvet arkalarında Nihat ataklarda kendilerine destekle görevlendirilmişti. Bu defa Fink orta alana yakın oynarken Ernst savunmanın önünde yer almıştı. Antalya'nın Ali Zitouni-Veysel ve Balili ile hücum organizasyonları Beşiktaş defansının kontrollü hareket ederek karşı ataklarda ileriye çıkmamasına sebep oldu.
<p>Tatsız tuzsuz ilk kırk beş dakikadan akıllarda kalan karşılıklı iyi organize olarak yaratılan pozisyonlar vardı. Bir de Yalçın'ın karambolde İbrahim Üzülmez'e kafa darbesi dün avantaj olayından habersiz hakem İlker Meral'in görmezden gelmesi notlarımız arasındaki yerini aldı.
<p>İkinci yarı başladığında Antalya'nın ileri çıkışlarını sıklaştırması son hareketlerdeki başarısızlık nedeniyle skora yansımadı. 65'te, dün gece hiçbir varlık göstermeyen Bobo ve Fink yerlerini Holosko ve Uğur İnceman'a bıraktı. Her zamanki gibi Holosko'nun oyuna dahil olması ile birlikte Siyah-Beyazlı takım rakip alanda hakimiyet kurdu. 72'de de Uğur'dan başlayıp Tello ve Nihat'ın ayaklarında dolaşan top nihayetinde kale önünde Holosko tarafından gole dönüştürülürken organizasyon her haliyle güzeldi.
<p>Siyah-Beyazlı takım golle rahatlayıp sahaya hakim bir tablo çizdi. 79'da Tello'nun 23 metre mesafeden kullandığı serbest vuruşu kurtarmaya kaleci Ömer'in çabası yetmedi ve tabela 2-0 oldu. Gece ve maç Beşiktaş adına kurtuldu, kaybedenler ise futbolu izlemeye gelemeyenlerdi.<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=881752), [web.archive.org (arşiv bağlantısı)](http://web.archive.org/web/20090923101427/http://www.zaman.com.tr:80/yazar.do?yazino=881752)
# Şampiyon bir puan aldı!

*Atıf Keçeci 2009.08.23*

<tr><td class="metin" colspan="2" style="padding-top: 20px; padding-left: 5px; padding-right: 10px;">Yeni sezonun ilk dış saha maçı Beşiktaş için kolay geçen başkentteydi. Yeni pro-lisanslı teknik direktörü ve yerli yabancı kadroya dahil edilen futbolcularla oynadığı maçlarda beğeni kazanan G.Birliği kağıt üzerinde kolay geçilecek bir ekip olarak değerlendiriliyordu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> Önceki maçlarda Bobo-Nobre ikilisi forvette yer alırken bu defa Holosko ilk onbirdeydi. Mustafa Denizli orta alanı kalabalık tutmayı tercih ederek "önce güvenlik" der gibiydi. Ankara takımının İsveçli orta saha oyuncusu Harbuzi'nin liderliğinde atak futbolu ilk yarıda saha üstünlüğünü elinde tutmasını sağladı.
<p> Erhan'ın bindirmelerde kestiği ilk yarıdaki 4 top arka direk ortası gibiydi ama o alanda hiçbir arkadaşı olmayınca bu hal rakibe avantaj sağladı. Uğur İnceman'ın oyuna hiçbir katkısı olmaması, Fink'in karşı ataklarda müdahalede geç kalışı Ernst'i de bozunca haliyle oyunda üstünlük kurulamadı. İlk 45'te Ernst ve Holosko'nun bırakın çerçeveyi 5 metre yakınından bile geçmeyen şut denemeleri sahadaki görüntünün anlatımı için yeterli olur kanısındayım. Gençlerbirliği forvetleri biraz becerikli olsalar soyunma odalarına skor avantajı ile girebilirlerdi.
<p> İkinci yarıya başlarken bizlerin tespitini haliyle Denizli de yapmış ve Erhan'ı genç Rıdvan'la, dün gece verimsizliği üst seviyedeki Fink'i de Nobre ile değiştirmişti. Ancak ilerleyen dakikalarda etkili olması beklenen geçen sezonun şampiyonu yerine Kırmızı-Siyahlı takım daha çok pozisyon üretti. Tozo, Kahe ve Mustafa Pektemek gol kaçırma yarışı yapar gibiydiler. Mustafa Denizli 80'de İbrahim Üzülmez'i oyundan alıp yerine gene bir defans adamı olan İsmail Köybaşı'nı sokarken beraberliği koruyayım anlayışını sergiliyordu. Bu düşünce şampiyon bir takım için çok düşündürücüydü. a.kececi@zaman.com.tr<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=883698), [web.archive.org (arşiv bağlantısı)](http://web.archive.org/web/20090923100018/http://www.zaman.com.tr:80/yazar.do?yazino=883698)
# Kartal kazanmak zorunda

*Atıf Keçeci 2009.09.12*

<tr><td class="metin" colspan="2" style="padding-top: 20px; padding-left: 5px; padding-right: 10px;">Yazımın başlığı benim değil, futbolu takip eden insanlarımızın ortak görüşü. Ligin zirvesindeki takımları 4 maçta 6 kayıp puanla izlemek psikolojik olarak sıkıntıya yol açar. Oysa geçmişte ligin son haftalarına liderin 7-8 puan gerisinde girenlerin şampiyonluk ipini göğüslediklerini de yaşamışlığımız vardır.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Beşiktaş camiası, sahada bu mücadeleyi verecek futbolcu ve teknik kadro olarak tüm şartların eşit olduğu düşüncesi ile hareket etmeli. Milli maçlar dolayısıyla oluşan arada her iki takım da özellikle sakatlıkları olan futbolcularını iyileştirme ve eksiklerini giderme anlamında çalıştı. Bu yönde mutlaka kazançları olmuştur. Milli takımlarında forma şansı bulan futbolcu sayısı Galatasaray cephesinde daha fazlaydı. Gökhan Zan'ın sakatlığının defansın göbeğinde uzun süredir birlikte oynadığı Servet'i de etkileyebileceğini düşünüyorum. Bosna maçında Servet-Önder eşleşmesinin yarar getirmediğini görmemiz bu düşüncenin çıkış noktası.
<p>Yorgunluklarına karşı Baros ve Keita'nın kazandırdıkları gollerle takımlarını başarıya taşımaları kendilerine moral motivasyon olarak geri dönüyor. Siyah-Beyazlı tarafta ise Tello'nun uzun bir yolculuk sonrası aynen Elano gibi yorgunluk yaşaması kaçınılmaz. Sivok ve Holosko da maç yorgunudur; ama seyahat sürelerinin önemsizliği kendileri için bir avantaj. Rakip oyuncuların milli maçlardaki oyunda kalma süreleri 3 kat fazla.
<p>Bu şartlarda Kartal kazanarak yarışta var olduğunu göstermek zorunda. Ali Sami Yen'de alınacak 3 puan, 3 gün sonraki Manchester United maçına güven taşıyacaktır. Her iki takımın savunmanın göbeğindeki sıkıntıları oyunun gidişatını ve sonucunu etkilemede ana unsur olabilir. Arda'nın ortada görev yapması halinde Baros ve Keita'nın koşu yollarına atacağı milimetrik paslar, adam ve alan paylaşımında başarısız görüntüler yaşayan Beşiktaş savunmasına sıkıntı yaşatabilir.
<p>"Rakip kalede benzer olaylar gelişebilir mi?" sorusunun cevabı ise Beşiktaş'ın orta sahasındaki oyun kuruculuk görevini üstlenecek futbolcunun performansına bağlı. Gol yollarında Nobre ve Bobo eksikliği önemli bir dezavantaj. Holosko'nun gezegenliği, yeni transfer Tabata ile sağlayacağı uyum özellikle kontrataklarda pozisyon bulunmasını sağlayabilir. Tabata ise hakkındaki yorumlardan ne kadar etkilen diğini performansı ile ortaya koyacak. Benzer durum Nihat için de geçerlidir. Milli maçlarda görev almaması sakatlığı açısından yarar sağladıysa bu takımı adına artı bir kazanç olacaktır.
<p>Şahsi düşüncem; Tabata ve Nihat'ın kendilerine duyulan güvenin sağlamasını yapmaları adına bugün bir fırsattır. Muhtemel kayıplar ise takımlarını bir açmaza sürüklemenin startı olur. Onun için tekraren ifade ediyorum; Kartal kazanmak zorunluluğundadır. a.kececi@zaman.com.tr<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=891353), [web.archive.org (arşiv bağlantısı)](http://web.archive.org/web/20090914055602/http://www.zaman.com.tr:80/yazar.do?yazino=891353)
# Dünden bugüne...

*Atıf Keçeci 2009.09.22*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş'taki sıkıntıların kısa vadede oluşmadığı gerçeğini görmek gerekir. Bu yanlışların tespiti, gelecekteki hataların yapılmaması için çok önemlidir.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Geçen sezona dönüp baktığımızda aynı yönetim kurulu ve başkanı, teknik direktör olarak da Ertuğrul Sağlam'ı görüyoruz. Bu birliktelik ligin 6. haftasına kadar devam etmişti. Bu noktada takım 14 puan toplamış ve ligin üst sıralarında bulunuyordu.
<p>UEFA'da Kharkiv ile oynanan eleme turunun ikinci maçında deplasmanda mağlup olununca hâlâ yönetimde bulunan isimler, maçın hemen 1 saat sonrasında 'istifa erdem' sözcüğünü o günlerde de telaffuz etmişti. Sonrasında Ertuğrul Sağlam, onurlu bir şekilde ve birçoğuna ders verir anlamda yaptığı açıklamaların ardından görevi bırakmıştı. O gün takımın puanı aynı hafta itibarıyla 14, bugün ise 6. O günden bugüne değişen bir diğer şey Mustafa Denizli'nin transfer ettiği veya ettirdiği, birçoğu ederinden çok fazla bedellerle alınan 11 futbolcu. Son Galatasaray, M.United ve Kayserispor maçlarına baktığımızda bu isimlerden sadece 4'ü forma bulabilmiş. Bir kısmı yedek, bir kısmı tribünde. 10,5 numara diye çuvalla para ödenip alınan Tabata ise 54'te oyundan yuhalanarak çıkıyor. Taraftar 'cin' gibi, özellikle transferlerdeki olayları kendince çözüyor ve 'hırsız yönetim' diye haykırıyor. Yıldırım Demirören'e 'Olsana olsana Gaziantep'e başkan olsana' göndermesi, bir kulüp başkanı için işitebileceği en ağır yakıştırma olmuştur. İki kulüp arasındaki ilişkiler ve futbolcuların değerlerinin çok yükseğinde bedellerle transfer edilmesinde başkanlarının ticari ortaklığıyla ilgili varsayımlara vurgu yapılmakta. 
<p>Mustafa Denizli'nin Galatasaray maçı sonrası basın toplantısında söylediği, "Aramızda 9 değil, 6 puan fark var. Zira ikinci devre biz bu takımı yeneriz." sözleri, kendisinin ruhsal açıdan bir travma geçirdiğine işarettir. Kötü gidişe sebep arandığında sayfalar dolusu örnekleme yapılabilir. İlk sıralarda futbolcular arasındaki maaş tutarlarının dengesizliği gelir. Nihat 3, Ferrari 2,5, Nobre 2,5, oynamayan Delgado 2,150 milyon Euro alırken Tello ve Bobo'yu 800-900 bin Euro'ya oynatamazsınız. Yabancı oyuncuların paraları, UEFA şartlarından ötürü ertelenemezken yerlilerinkini sallarsanız bu durumları yaşamaktan kaçamazsınız.
<p>12 yönetim kurulu üyesi varken kararları tek başınıza ve de yönetim dışında bir arkadaşınızla alırsanız, Levent Erdoğan'ın ağzına kilit vuramazsınız. Yöneticinizin 'istifa edin' çağrısını göz ardı edemezsiniz. Yönetimi devaldığınızda 17,5 milyon dolar olan borcu mirasyedi gibi transferlerde ortalığa saçıp 150 milyon dolara çıkartırsanız, Beşiktaş'ın akil kesimini büyük maaşlar vererek elinizin altında tutup işi kongrecilik olan Levent Çifter'le marke edemezsiniz. Lokomotif raydan çıktığında ve de şaheser uyanıp 'yeter' diyorsa akasuların çetin dalgalarının önüne set çekip sele kapılmaktan kurtulamazsınız. Siz en iyisi gelin ortam hazır iken 106 yıllık efsaneye daha fazla kötülük etmeden emaneti teslim etmenin yollarını arayınız. İşte o zaman tarihe mal olursunuz, aksi halde her seyahate götürdüğünüz müze kurulu bile hakkınızda iyi olarak anılabilecek doküman bulmakta zorlanır. a.kececi@zaman.com.tr<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=894952), [web.archive.org (arşiv bağlantısı)](http://web.archive.org/web/20090923194212/http://www.zaman.com.tr:80/yazar.do?yazino=894952)
# Kartalcell niyetine

*Atıf Keçeci 2009.10.14*

<tr><td class="metin" colspan="2" style="padding-top: 20px; padding-left: 5px; padding-right: 10px;">Dün, Beşiktaş-Avea işbirliğiyle piyasaya sürülen 'Kartalcell'in tanıtım toplantısında ilginç konuşmalar dikkat çekti. Bu açıklamaların, tanıtımın önüne geçeceğini zannediyorum. Anlaşmanın imza töreni esnasında konuşmasının son bölümünde Sayın Yıldırım Demirören, gerekliliği tartışılır söylemlerde bulundu.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>Başkan, önceki günlerde yaptıkları açıklamalarla başkanı ve yönetimini başarısız ve Beşiktaşlılık duruşunun aldığı yaralara atıfta bulunan Sayın Süleyman Seba ve Hikmet Çetin'e kendince cevap verdi. Onursal Başkan Seba, "Beşiktaş'ın yanlış yönetildiği" Sayın Hikmet Çetin ise, "Önemli olan benim başkanlığım değil. Beşiktaşlılık duruşunun aldığı yaradır. Süleyman Seba, bu kulübü tartışmasız bir saygınlığa ulaştırdı. Tertemiz, saygıdeğer, pırıl pırıl bir yönetim gösterdi. Ondan sonra gelen gençlerin de aynı anlayışta olmasını bekledik. Ancak olmadı. Gençler kötü bir sınav verdi." açıklamalarında bulunmuştu.
<p>Bu gerçeklerin ta kendisi olan tanımlamaları Sayın Demirören'in "Son zamanlarda Beşiktaş'ın yanlış yönetildiğine dair ifadeler var. Bunlar yanlış ve yanlı açıklamalardır.
<p>Büyüklerimiz aynı taraftar olaylarının kendi başlarına geldiğini unutmamalı." derken, Seba döneminde yaşananların çağrışımını yaptı. Bu söylem ne kadar doğru bir yaklaşımdır? Günümüzde en çok gereksinim duyulan sağduyulu hareket ederek olayları pasifize etme yerine bu şekilde "yanlı" damgasını onursal başkana ve Hikmet Çetin'e vurmak kendisine ne kazandırmıştır, bilemiyorum. Bu sözlerinden mutluluk duyduklarını ifade eden etrafındaki "Başkanım çok yaşa"cılar, tebriklerini (!) kendisine mutlaka iletmişlerdir.
<p>Sayın Yıldırım Demirören konuşmasında, "tribünleri temizleyeceğinden" bahsetti. Düne kadar sadece tezahüratla tepkilerini dile getiren tribünlere, kavgayı sokanların kimlerin organizasyonu ile tribünlerde terör estirdikleri ve kimler olduklarını mutlaka biliyor olmalı ki, bu kadar net "temizleyeceğiz" diyebilmiştir.
<p>Kendisine bazı ipuçları veriyorum. Öncelikle 500 biletin kulüp içerisinden hangi yöneticiler ve kulüp koordinesinde çalışanlar eliyle bu organize tribün teröristlerine verildiği duyumlarımıza kulak vermeli. Aynı şekilde Denizli maçı öncesi onlarca kişinin müdüriyet kapısından içeriye kimlerin önderliğinde alındığını, 74 kamera ile izlendiği söylenen stat içerisindeki olayları izlemek mümkün. Müdüriyet kapısından içeri alınmalarda koridorlarda medya mensuplarının olabileceği herhalde akla gelmemiş olacak ki "suçüstü" durumu hasıl oldu.
<p>Anlayış "tavşana kaç, tazıya tut" ise bu artık modası çoktan geçmiş bir tutumdur ki, kimseler buna inanmaz. Tribün olayları derken "başkana ve yönetime" karşı olanlar kastediliyorsa bundan bu defa tribünlere 70-80 değil daha fazla militan yönlendirileceği anlamı çıkar ki, "şüyuu vukuundan beter" bir olay haline dönüşür. a.kececi@za­man.com.tr<br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=903238), [web.archive.org (arşiv bağlantısı)](http://web.archive.org/web/20091015070456/http://zaman.com.tr:80/yazar.do?yazino=903238)
# Beşiktaş, Beşiktaşlılarındır

*Atıf Keçeci 2009.10.18*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş Kulübü tarihine kara bir leke gibi düşen 3 Ekim 2009 tarihinden sonra İnönü'yü dolduran taraftarların tepkisinin ne olacağı konusu çok tartışılmıştı. Ancak Siyah-Beyaz aşkıyla takımlarını desteklemek ve demokratik hakları olan düşüncelerini haykırmak haklarını da doğru biçimde seslendirdiler.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p> O günü yaşatanlara sebep olanlar her kim ise binlerce öfkeyi kendilerine gönderiyorum.
<p> Kötü şeyler olacak diye aklına getirip Kasımpaşa maçına gelmeyenlere de tribünlerin verdiği ders "Beşiktaşlıdan, Beşiktaşlıya el kalkmaz"dı. Hepsi 'aferin'lerin binlercesini hak etti. Tribünlerdeki temizlik hareketi yapılmıştı, terör timi bu defa görevlendirilmeyince iş halledilmiş oldu. Demek ki başkanın bir bildiği vardı. Neyse inşallah gereken dersler alınmıştır.
<p> Olayları bırakıp işine dönmesi gereken futbol takımı, Denizli galibiyetinden sonra şanslı fikstür gereği ligin alt sıralarından kurtulma mücadelesi veren Kasımpaşa'yı geçip istikrarı yakalamak zorundaydı. Nitekim oyunun hemen başlarında gelen Nihat imzalı gol stressiz dakikaların da başlangıcı oldu. İbrahim Toraman takıma girmiş ve de Ertuğrul Sağlam döneminde oynadığı ön liberoda görev yapıyordu. Kasımpaşa, yılların tecrübesi Murat Erdoğan önderliğinde ilk yarıda topla daha fazla buluşan taraftı. Fırsatlar da yakaladılar. Bir topları direkten döndü. Yılmaz Vural takımını gücü oranında oynatmak gayretindeydi. Futbol olarak takımına önemli katkılar yapmış.
<p> Siyah-Beyazlı takım kanat organizasyonlarını iyi yapmasına rağmen final toplarında golcüleri askılayınca sayı yapmada zorlandı. Bobo'nun golü Tabata'nın rakibe baskısının meyvesiydi. Bastı kazandı ve golü attırdı. İki farklı yenilginin rakibi bozmayıp Kasımpaşa'nın oyuna asılmaya devam etmesi, futbol rengi olarak iyi diye tarif bulmasa da zaman zaman heyecanlı pozisyonlara yol açtı. Dolayısıyla seyredilir bir maçı sağladılar. Hakem Hüseyin Göçek, Ernst ve Ferrari'yi ihraç edişlerinde ikinci sarı kart ve son adam kuralını uygularken doğru karar verdi. Ancak genel olarak başarısız bir yönetim sergiledi. Beşiktaş tribünleri bir yandan takımlarını destekleyerek galibiyetin sevincini yaşarken, başkan ve yönetime protestolarını da devam ettirerek 'istemiyoruz' mesajı vermeye devam etti. Bir anlamda 'Beşiktaş, Beşiktaşlılarındır' dediler. a.kececi@za­man.com.tr <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=904824), [web.archive.org (arşiv bağlantısı)](http://web.archive.org/web/20091019070412/http://www.zaman.com.tr:80/yazar.do?yazino=904824)
# Kartal, Wolfsburg'u devirecek kadro ve tribün desteğine sahip

*Atıf Keçeci 2009.11.03*

<tr><td class="metin" colspan="2" style="padding-top: 20px; padding-left: 5px; padding-right: 10px;">Beşiktaş ve ülke futbolu adına önemli bir gece yaşayacağız. Siyah-Beyazlı takım Şampiyonlar Ligi'nde oynadığı 3 maçtan bir puan çıkarmanın sıkıntısını yaşıyor.</td></tr><tr><td class="metin" colspan="2" style="padding-top: 20px; padding-left: 5px; padding-right: 10px;"><p>İçerideki Manchester United ve deplasmandaki CSKA Moskova ve Wolfsburg maçlarında avantaj teşkil edecek sonuçlar alınamaması bugünlerin stresli geçmesine neden olmakta. Ön hesaplar, "7 puan bir üst tura geçmek için yeterli olur" savının geçerliği için bu gece ve sonrasında oynanacak biri dışarıda olmak üzere iki maçtan en azından 6 puan çıkarmak şart. Bu puanları kazanmanın yolu ise öncelikle iyi futboldan geçiyor.
<p>Beşiktaş, Wolfsburg maçını kazandığında puanlar eşit hale gelir. (4'er puan), CSKA da MANU'ya yenilirse dördüncülüğe düşer.
<p>Kanımca CSKA ile İstanbul'da oynanacak son maça kadar lider dışındaki sıralamada bir netlik olmaz. Rakamsal olarak değişik senaryolar üretilebilir, gerçeğe yakın olan ise Beşiktaş'ın devre dışı kalmaması için bu geceyi 3 puan ile geçme zorunluluğudur. Wolfsburg'un taktik olarak çabuk ve çoğalarak atağa çıkma özelliği akıllardan çıkarılmamalıdır. Siyah-Beyazlı takımın en önemli sorunu sıklıkla da dile getirdiğimiz gibi orta sahanın kenarlarında oynayan oyuncuların rakip hücumlarında gerektiği şekilde defansa yardımcı olmayışı.
<p>'Golcü Grafite'nin yokluğu bir avantaj olur mu?' sorusuna cevap için ilk maça bakmak yeterlidir. Beşiktaş'ın Grafite'siz 10 kişi kalan Wolfsburg'u yenmek için son 18 dakikada neler yaptığını hatırlatmakta fayda var.
<p>Deplasmanda izlediğimiz gibi Alman şampiyonunun süratli ve defansın arkasına adam kaçırma özellikleri düşünülerek oyun fazlaca riske edilmemişti. Wolfsburg'un iki kenar oyuncusunun yaptığı bindirmelerin sayısı günümüz futbolundaki istatistiklere göre normalin hayli üzerindeydi. Onun içindir ki yukarıda da değindiğim gibi iki bekimizin önünde görev alacak oyuncular kenarlara yardım etmeli. Böylelikle defans blokumuz pozisyon almakta sıkıntı çekmeyecektir.
<p>Ernst ve Fink ön libero olarak kesici görevlerini yerine getirmekte oldukça başarılılar. Ancak topa sahip olduklarında ikinci ve üçüncü bölgeye servis aynı verimlilikte olmuyor, bu da pozisyon üretilememesinin ana nedenlerinden biri.
<p>Wolfsburg ve Ankaragücü maçlarındaki olumsuz anlamdaki farklılıklar devam ettiği sürece Kartal sıkıntı yaşayabilir. Mustafa Denizli'nin macera aramak yerine mantıklı bir onbir sahaya sürmesi çok önemli. Sahanın ağır olabileceğini de düşünürsek fizik olarak iyi durumda olan futbolculara öncelik vermek doğru olandır.
<p>Tribün desteği anlamında belki de dünya üzerinde en şanslı 5-10 kulüpten birisidir Beşiktaş. Tezahüratların biraz daha dikkat edilerek öncelikle takımlarına, sonrasında etki altına alacak şekilde rakibe yönelik olması akıllardan çıkarılmamalıdır. Beşiktaş kadro ve tribün olarak bu maçı lehine çevirebilecek güçte. Şans da yanında olursa niçin olmasın. <br/></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=910933), [web.archive.org (arşiv bağlantısı)](http://web.archive.org/web/20091104094739/http://www.zaman.com.tr:80/yazar.do?yazino=910933)
# Beşiktaş 'stop' etti

*Atıf Keçeci 2009.11.04*

<tr><td class="metin" colspan="2" style="padding-top: 20px; padding-left: 5px; ">Beşiktaş için Wolfsburg maçı, Şampiyonlar Ligi'nde 'devam ya da tamam' anlamına geliyordu. Mustafa Denizli'nin sahaya sürdüğü 11'e baktığımızda şaşırdık. Çünkü Bobo dışındaki tüm isimler galibiyet planlarının dışında görünüyordu.</td></tr><tr><td class="metin" colspan="2" style="padding-top: 20px; padding-left: 5px; "><p> Başlama vuruşuyla birlikte Wolfsburg'un Almanya'da yapamadığı tempo ve baskılı oyunu, Kartal'ı ileriye top taşımada sıkıntıya soktu. Rakibin oyun kurucusu diye tarif edebileceğimiz Madlung takımını geriden çok iyi yönetti. Beklerin atak futbol özelliklerini ilk maçtan bildiğimiz için dün gece serbest oynamalarına müsaade etmek çok doğru değildi. Fink gene rakibin en etkili ismi Misimoviç'i yakın markaja aldı. Ancak buna rağmen Boşnak futbolcu bu defa çok etkili oynadı. 14'te 18 dışından attığı şutla Hakan'ın uzanamayacağı köşeyi bulması şık bir gole adını yazdırmaya yetti.
<p> Siyah-Beyazlılar yenik duruma düştükten sonra biraz toparlanıp karşı alana geçmeye başlayınca tribünleri de coşturdu. Tabata'nın hareketliliği, biraz telaşlı hareket etse de Serdar'ın gayreti, takımın karşı alana geçerek topu Bobo ile buluşturması iyiydi; ancak verimlilik sağlanamadı. Brezilyalı ideal bir santrforun yapması gerekenleri yerine getiremedi. Kendisinin baskı altında olduğu anlarda arkadaşlarına gol pasları atması gerekiyordu, bu görevi de yerine getiremedi.
<p> İkinci yarı başladığında Mustafa Denizli'nin maçı döndürmek adına ilk hamlesi Serdar-Tello değişikliği oldu. Alman şampiyonu, skoru korumak adına oyunu orta alana yıkarak yan toplarla zamana oynadı. Kaptığı toplarla da kontratağa çıktılar. Yorulan Tabata'nın gol adamı Nobre ile değiştirilmesi, taktik anlayışı olarak yerindeydi. Çünkü Beşiktaş'a 3 puan gerekliydi.
<p> Wolfsburg tecrübesini ortaya koyarak uyguladığı oyun tarzıyla sonuca gitmesini bildi. 80'de Hakan'ın kalesini korumak adına çıktığı anda defansın müdahalede seyirci kalmasını Gentner 18 üzerinden çok iyi değerlendirdi. Çapraz pozisyonda zor bir vuruşla takımını gruptan çıkarma adına büyük bir görev yaptı. Sonrasında Dzeko farkı üçe çıkarırken, Beşiktaş'ın umutlarını başka bahara bıraktı. a.kececi@za­man.com.tr <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=911382), [web.archive.org (arşiv bağlantısı)](http://web.archive.org/web/20091104213157/http://zaman.com.tr:80/yazar.do?yazino=911382)
# Beşiktaş 'oh' çekti Trabzonspor sıkıntıda

*Atıf Keçeci 2009.11.08*

<tr><td class="metin" colspan="2" style="padding-top: 20px; padding-left: 5px; ">Her iki takım için de sonucu açısından olumlu ve olumsuz birçok gelişmeye açık bir karşılaşmaydı. Sahada futbol seyredileceği düşüncesi, ilk yarı için hayalden öteye geçemedi.</td></tr><tr><td class="metin" colspan="2" style="padding-top: 20px; padding-left: 5px; "><p>Mustafa Denizli'nin rotasyonu göze çarptı. Bazı oyuncularını kenara çekip alışılmışın dışında bir 11'le maça başladı. İbrahim Toraman sağ bek olmuş, önüne Ekrem Dağ yerleştirilmişti. Böylece iş garantiye alınmaya çalışıldı; ancak beklenen gerçekleşmedi. İbrahim Toraman, Gökhan Ünal'ı kontrol etmekle görevlendirildiğinden haliyle içe kaydı. Ekrem de onun kademesini almak zorunluluğuyla ileri çıkışlarda daha az aksiyoner oldu. Defans 5'li bir hâl alınca orta saha eksilince bu bölgeyi rakip rahatlıkla kullanır hale geldi.
<p>Trabzonspor kenar yönetimi, topla çabuk hareket eden Gabriç'i çizgiye yakın çekmeyi akıl edemedi. Bunu yapmak yerine daha çok sağdan bindirmeler geldi. Ancak İsmail'in başarılı futbolu ve Tayfun Cora'nın final paslarındaki başarısızlığı Beşiktaş'ın yararına oldu. İlk yarıda meşin yuvarlak, ev sahibinde daha fazla kalsa da Gökhan ve bilhassa Umut şanssızlıktan değil, beceriksizlikten gol atamadı.
<p>İkinci devreye Siyah-Beyazlılar iki değişiklikle başladı. Tabata ve Uğur çıktı. Yusuf ve İbrahim Kaş oyuna dahil oldu. İbrahim Kaş sağ beke geçince defans bu kez resmen 5'li bir hâl aldı. Şans Beşiktaş'ın kapısını 48'de çaldı. Colman'dan kaptığı topla rakip alana geçen Ernst, uzaktan kalecinin üzerinden aşırttığı topla takımını üstünlüğe taşıdı.
<p>1-0'dan sonra Beşiktaş'ın geriye yaslanması güvensizliğin işaretiydi. Düşünce; Trabzon'un gol atma becerisi gösteremeyeceği yönündeydi belki de. Beşiktaş ikinci yarının başında bulduğu golün avantajını çok iyi kullandı. Savunmasında rakibine geçit vermeyen İstanbul temsilcisi, nadiren geliştirdiği kontrataklarla da farkı açmaya çalıştı. Trabzonspor ikinci devrede tüm hatlarıyla rakip kaleye yüklense de Hakan Arıkan'ı geçemedi.
<p>Uzatmalardaki İsmail-Bobo ortak golü, Kartal'ı iyice rahatlattı. Beşiktaş'ta günün en başarılı isimlerinin başında şüphesiz Hakan Arıkan geliyordu. Umut Bulut ile özellikle ilk yarıda birçok kez karşı karşıya kalan Hakan, ikinci 45 dakikadaki harika refleksleri ile Trabzonspor'a gol şansı vermedi. Bu galibiyet Beşiktaş'a 'oh' dedirtirken, Karadeniz ekibinin sıkıntılarını artırmış oldu. a.kececi@za­man.com.tr <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=913130), [web.archive.org (arşiv bağlantısı)](http://web.archive.org/web/20091109041720/http://zaman.com.tr:80/yazar.do?yazino=913130)
# Beşiktaş yönetilmiyor, idare ediliyor

*Atıf Keçeci 2009.11.14*

<tr><td class="metin" colspan="2" style="padding-top: 20px; padding-left: 5px; ">Her yeni günde Yıldırım Demirören ve ekibinin çarpık işleri ortaya çıkıyor.</td></tr><tr><td class="metin" colspan="2" style="padding-top: 20px; padding-left: 5px; "><p>Son olarak geçmiş mali kongrelerde yönetimi ibra etmeyenlerin açtığı davalar sonucu İçişleri Bakanlığı'ndan talep edilen soruşturma kapsamında sonuçlanan incelemeler bir rapor haline getirildi.
<p>Bu rapora dayalı olarak da işini iyi yapan gazete ve basın mensupları bu konuyu gündemlerine, dolayısıyla sayfalarına taşıdı. Rapordan öğrendiğimiz kusurlu işlemlerin sayısının çokluğu, üzerine gidilmeyi gerektiren bir durumdu. Görevi kamuyu aydınlatmak olan ve bilinci taşıyanlar, haber ve yorumlarında gerekeni yaptı. Son zamanlarda haber atlamada 'zıpzıp' topuna dönenler ise Beşiktaş Kulübü'nün bu raporun 'rutin' bir inceleme sonucu olduğu açıklamasını yayınlamakla yetindi. En azından yayınlanmış gazeteleri okuyarak bilgi sahibi olmaları mümkün iken klasik gazeteci taktiğiyle kulübün açıklamasını kullandılar.
<p>Oysa raporun kapak sayfası zaten kulüp açıklamasına cevap teşkil ediyor. Bu açıklamayı hazırlayanların her zaman olduğu gibi 'laf olsun torba dolsun' mantığıyla çalakalem yazdıkları apaçık belli. İçişleri Bakanlığı adına İstanbul Valiliği'nin 6. Asliye Hukuk Mahkemesi Başkanlığı'na karar talep sayı ve tarihi zikredilerek inceleme sonuçlarını göndermesi 'rutin' denetim sonucu takip edilmeyen bir durumdur. 'Rutin' denetim raporu valilikçe direkt olarak ilgili derneğe gönderilir. Bu açıklamayı yapan ve yaptıranlar alemi 'salak', kendilerini 'uyanık' zannediyorlar. Öyle ki gerçeklerin ışığında yaşanan durumun tam tersinin oluşacağını önceden kestiremiyorlar. "Şimdiye kadar niçin açıklamadılar?" diye gazetelere sorulmasının cevabı, gene kendi içerisinde mevcuttur.
<p>Rapor, mahkemeye iki fasıl halinde intikal ettirilmiş. Önce 19, ilerleyen tarihte gene mahkeme başkanlığının talebi doğrultusunda tamamı olan 87 sayfa ulaştırılmış. Yani mahkemeye geliş tarihi çok yeni. Bundan bile haberdar olmamaları, kulübü nasıl idare ettiklerini göstermekte! Tespit edilen 10 ana başlıkta 'kusurlu' işlerin önemli bölümünün mali konuları kapsaması, kulübün defter kayıtlarının ciddi bir şekilde incelenmesi gerekliliğini ortaya koyuyor. Karar defterindeki daksilleme, karalama ve de herhalde 'ne olur ne olmaz' düşüncesiyle bırakılan boş sayfalar, üzerinde durulması çok önemli olan hususlardır.
<p>Bu rapor tartışılırken, çarşamba günü Beşiktaş Futbol AŞ'nin genel kurulu yapıldı. Şirket yöneticilerine, katılımcıların soruları birçok gerçeğin ortaya çıkmasını sağladı. Tarafımdan öğrenmek istemiyle sorduğum, "Futbolcu transferlerinde tahsil edilen ve ödenen bedellerin açıklanmama nedenleri"ne aldığım cevap hayli ilginçti. Serdar Kurtuluş'un 100 bin dolar karşılığı bonservisinin verilmiş olduğunu öğrenmemiz hepimizi şaşırttı. Hani 'sokakta bulsan verilmez' diye tarif edilen cinsten bir durum. İki sene evvel iki futbolcu ve 1 milyon dolar verip aldığın genç futbolcuyu sudan ucuz fiyata hem de Gaziantep'e ver! Taraftarın, 'Gaziantep'e başkan olsana' tezahüratları demek ki boşuna değil.
<p>Borç rakamının 200 milyon TL'nin üzerine çıkmış olması ve eskilerin üzerine ilave rakamların gelmesi, mali problemlerin içinden çıkılmaz bir hale dönüştüğünü gözler önüne seriyor. Bu tedirginliğin artmasına neden olmakta. Demirören yönetiminin hangi işi doğru yaptığı konusunda birkaç örnek vermek mümkün. Mesela; 10 binli rakamlarla ifade edilen maaş karşılığı göstermelik bir sıfatla görev yapan kişinin işinin, sadece kongre üyeleri üzerinde 'taraf' oluşturmakla görevlendirildiği. Bir de özellikle seçim kongresinin yaklaşması sebebiyle artan talepleri karşılamada 'hassasiyet' gösterilip seyahatlere taze yanaşmalar da dahil, malum kişileri ağırlamakta son derece başarılılar!
<p>Yarın Divan Kurulu toplantısı var. Merak ediyorum; bu yaşananların ışığında kimler görüş bildirecek? Çok seslilik yaşanırsa bu kulüp adına önemli bir gelişme. Öyle bir hale gelindi ki Beşiktaş'ın yönetilmeyip sadece idare! edildiği net bir biçimde gözlemlenebiliyor. Beşiktaş camiası ilk imtihanı divan toplantısında verecek, sonrasında genel kurul bu sınavdan geçecektir. Tüm kongre üyelerine başarılar dilerim...<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=915570), [web.archive.org (arşiv bağlantısı)](http://web.archive.org/web/20091115100939/http://zaman.com.tr:80/yazar.do?yazino=915570)
# Futbol Federasyonu ve SPK'nın görev bilinci...

*Atıf Keçeci 2009.11.18*

<tr><td class="metin" colspan="2" style="padding-top: 20px; padding-left: 5px; ">Divan Toplantıları'nda ortaya çıkan gerçekler mali boyutları itibarıyla Beşiktaş Futbol AŞ ve Dernek Genel Kurul'un da dikkatini çekti mi bilemiyorum.</td></tr><tr><td class="metin" colspan="2" style="padding-top: 20px; padding-left: 5px; "><p>Gaziantepspor'a İsmail Köybaşı transferinde 5,5 milyon Euro ile birlikte Serdar Kurtuluş bonservisi ile birlikte verilmişti. Ancak uzun süre bu aktarmanın bedeli SPK'ya bildirilmemişti.
<p>Genel kurulda yönetime bu konuyu sorduğumda aldığım cevap çok ilginçti. Serdar Kurtuluş adeta "kurtulmak" için 100 bin dolara verilmişti. 'Peki bu oyuncunun değeri bu mudur?' diye sorgularsak durumun hiç de böyle olmadığını görüyoruz.
<p>Oyuncu, Bursaspor'dan 1 milyon dolara alınırken yanında o günlerin popüler isimleri Sinan Koloğlu ve Eser Yağmur da bedelsiz olarak verilmişti. Sözleşme şartlarında Serdar Kurtuluş'un satılması halinde ödenen bedelin üzerindeki rakamın % 50'si Bursaspor'a ödenecek, Sinan Koloğlu ve Eser Yağmur gitmez ise (Aydın Karabulut olayında olduğu gibi) 800 ve 500 bin dolar tazminat ödenecekti. Yani toplam değer hesabı yaparsak Serdar Kurtuluş için biçilen ve her iki tarafça kabul edilen rakamlara göre 2 milyon 350 bin dolar olduğu idi.
<p>Bu biçilen fiyatı destekleyen diğer bir değerlendirme ise Beşiktaş Futbol AŞ'nin T.Ticaret yasasının 324. maddesi (Şirketlerin özsermaye kaybının 2/3'ün altına düşerek iflas sorunu yaşaması) hükmünden çıkmak için yaptırılan "Makul değer bilançosu"ydu. Rapora bu oyuncu için yapılan değerlendirme 2 milyon Euro olarak yansımıştı. Tarih 2009 Şubat. Sezon sonuna kadar da oyuncu kadroda yer almıştı.
<p>Halka açık bir şirketti bu işlemleri takip işi SPK'nın yatırımcıların hak ve menfaatlerini korumak adına başlıca görevlerinden biridir. Bütün bu bilgiler elinizde var, 10.8.2009 tarihinde SPK Denetleme Kurulu Başkanlığı'na bu konuları içeren bugüne kadar cevap alamadığım şahsi müracaatım var. Olay medyaya da yansıdığına göre şimdilerde daha da bilgilisiniz. Soru şu: AŞ'ce çapraz değerlendirme ile ortaya konulan 2 milyon Euro'luk bu futbolcu Gaziantep kulübü sözcüsünün gelmemesi halinde 1,5 milyon Euro'luk tazminat şartı olduğunu açıkladığını bildiğimizden hangi nedenlerden 100 bin dolara yani 66 bin Euro'ya satılıyor. Maksat Bursaspor'u aradan çıkartmaksa bu yatırımcının aleyhine de çalışan bir durum olmaz mı? Her şeyden önce ticari ahlak kuralları, hele işin içerisine spor da girdiğine göre durumu nasıl izah edebilirsiniz? SPK'nın yaptırımının ne olacağını bekleyip göreceğiz.
<p>Türkiye Futbol Federasyonu ne iş yapar?
<p>FIFA ve UEFA'nın kulüpler bazında her geçen gün mali kriterler açısından ne kadar titizlendiği ortada iken yarınlarda sıkıntı yaşanmaması için neler yaptığına bakmak gerekir.
<p>Kulüplerin artan borçlarına karşılık hâlâ ahbap-çavuş ilişkileri ile işleri götürmek düşüncesi yarınlar adına yapılan en büyük yanlıştır. Mali kriterlerin 2012 senesinden itibaren eksiksiz uygulanacağı ve borçlu kulüplerin organizasyonlara katılımlarına izin verilmeyeceği biliniyor. Kulüplerin borç rakamları ürkütücü. Konumuz Beşiktaş olduğundan örneklemeyi buradan yaparsak bakın nelerle karşılaşıyoruz.
<p>31 Ağustos itibarıyla borç 181 milyon TL. TFF kanalıyla ödenen hakedişler temlik suretiyle alacaklılara gidiyor. Bu hakedişler için % 20'lik bir sınırlama var. Soru şu: % 20'lik sınırlamayı statüye koyan sizsiniz. Peki açıklayın bakalım durum şu anda nedir?
<p>Son olarak bir factoring şirketine geleceğe dönük yayın gelirlerine ve UEFA'dan gelecek katılım payları üzerine temlik işlemi yapılmış mıdır? Cevabınızın 'evet' olması muhtemel oluşundan ötürü % 20'lik tahdidin durumu nedir? Açıklayın bilelim. Factoring işlemlerinin banka faizlerinin üzerinde olduğunu herhalde biliyorsunuzdur. Bu durum size bu kulübün banka kredibilitesinin olmayışını çağrıştırmıyor mu?
<p>Bursaspor da federasyonunuza bağlı bir kulüp, hakkının yendiği düşüncesi taşıyor musunuz? Yoksa her zamanki gibi TFF Başkanı ve bazı yöneticileri ile dirsek teması halindeki medya mensuplarının ortak arkadaşlık ilişkileri, konulara duyarsız kalınması halinin devamını getirecek mi? Bu işler De Mario ve Paper Moon dışında İstinye'de ne zaman konuşulup üzerine gidilecek, tüm kamu merakla beklemektedir...<br/></p></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=917005), [web.archive.org (arşiv bağlantısı)](http://web.archive.org/web/20091119064951/http://zaman.com.tr:80/yazar.do?yazino=917005)
# Beşiktaş'ta değişen ne?..

*Atıf Keçeci 2009.11.24*

<tr><td class="metin" colspan="2" style="padding-top: 20px; padding-left: 5px; ">Beşiktaş son zamanların en iyi futbolu ile 4 senelik tılsımı bozdu ve Fenerbahçe'yi açık farkla yenerek camiasına büyük mutluluk yaşattı.</td></tr><tr><td class="metin" colspan="2" style="padding-top: 20px; padding-left: 5px; "><p>Süper Lig şampiyonluğu ülke liderliği için önemli bir sonuç. Sonrasında Avrupa kapılarında başarıyı yakalamak ise çok daha önemli bir prestij ve aynı zamanda mali kaynak elde etme aracıdır. Geçen sezonun iki kupası maalesef Avrupa sahalarında başarıyı yakalamaya yetmedi. 4 maç sonunda elde edilen 1 puan yola devam etme konusunda makas değiştirerek Şampiyonlar Ligi'nden UEFA Avrupa Ligi'ne dönüşü mecbur kılıyor. Bu konuda umutsuzluğa kapılmanın nedeni puan durumundaki sıralamadır. Siyah-Beyazlı takım yarın Manchester United deplasmanında galip gelse bile puanını 4'e çıkarır, CSKA Moskova, sahasında Wolfsburg'a yenilirse puanlar eşitlenir. Ancak averaj avantajımız aleyhimize gelişir. Son iki maçımızı kazandığımızı varsaysak bile puanımız 7 olur ki bu da yola devam için yeterli olmaz. İşin gerçeği önce ManU'yu, ardından CSKA Moskova'yı mutlaka yenmeliyiz. Bu senaryo, takımımızın hiç değilse Avrupa Ligi'nde yer almasını sağlar. Bir anlamda teselli olur.
<p>Derbideki futbol ileriye dönük umut ışığı olduğundan iyimser bir tablo var ortada. Siyah-Beyazlılar, Fenerbahçe önünde özellikle Alman kökenli Ernst ve Fink önderliğinde ikinci yarı ezici bir üstünlük kurdu. Bu diğer futbolcuların da motivasyonunu pozitif etkiledi ve takım olarak başarıyı yakalamak güç olmadı. Rakip yönetimin verilmeyen penaltı ve ofsayttan atılan gol iddialarını seslendirmesinin sebebi ise zaten bu futbol karşısında takımlarının hiçbir şekilde bu maçı kazanamayacağı düşüncesinden ötürüdür.
<p>Derbi galibiyeti gerçekleri örter mi?
<p>Sayıları az da olsa bazı kesimlerin bu galibiyetle Beşiktaş'ta her şeyin süt liman bir hal aldığı düşüncesini beyan etmeleri, doğal olarak kendilerini bağlar. Unutulmamalı ki camianın ve taraftarın takımın durumuyla ilgili fazlaca bir sıkıntısı olmamıştır. Böyle olsaydı son maçlarda atılan her golden ve galibiyetle biten maç sonrasında özellikle başkana yönelik protestolar ve "Gaziantep'e başkan olsana" tezahüratları devam etmezdi. Küfürün yer almadığı bu tepkilerin Fenerbahçe maçında da devam etmesi bu gerçeğin aynasıdır.
<p>Taraftar, 8 milyon Euro'luk Tabata'nın Şampiyonlar Ligi'nde ön plana çıkmasını beklerken, yedek kulübesinde bekçilik yapmasına tepkilidir. Delgado'nun gelişi ile birlikte gönderilecek isim olarak ön plana çıkan Fink'e sahip çıkmak ihtiyacı duymaktadır. Taraftar, değişik mazeretlerle bu hayati maçta takımını yalnız bırakan başkanın galibiyetten sonra eğlence alemine katılmasını yadırgadığından verdiği tepkilerin haklılığını görmektedir.
<p>Bu galibiyet Beşiktaş'ın son olarak ileriye dönük temlik edilen gelirlerinin geri dönmesini mi sağlamıştır? 250 milyon TL'lik borç yükünün ne kadarını ödeyecek bir getirisi olmuştur? Yani bu galibiyet onur vericidir ama gelecek adına prestijden başka sevindirici tarafı olmamıştır.
<p>Bir yöneticinin derbi maçı sonrası "Başkanın ruhu buradaydı" sözleri, asırlık çınarın hangi zihniyete sahip kişilerce idare edildiğini ortaya koyması bakımından ve de hastalığı teşhis anlamında çok önemli bir tanı olmuştur... a.kececi@za­man.com.tr <br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=919486), [web.archive.org (arşiv bağlantısı)](http://web.archive.org/web/20091125141846/http://zaman.com.tr:80/yazar.do?yazino=919486)
# Bu defa olmadı!

*Atıf Keçeci 2009.12.05*

<tr><td class="metin" colspan="2" style="padding-top: 20px; padding-left: 5px; ">Beşiktaş için seri galibiyetlerine devam anlamında bir maçtı. Kartal, seyircisi önünde oynamanın sağladığı coşkuyla kazanmak ve 15'inci haftaya avantajlı girmek istiyordu. İbrahimler'in Üzülmez'inin dinlenmek, Toroman'ın ise maskeyle oynamak istemesinden olmalı! kadroda yoktular. Bobo da herhalde rotasyon anlamında kulübedeydi.</td></tr><tr><td class="metin" colspan="2" style="padding-top: 20px; padding-left: 5px; "><p>Klasik geri dörtlünün önünde gene Ernst ve Fink vardı. Bu defa Ernst defansa daha yakın pozisyon alırken diğer Alman daha önde görev yaptı. Sahaya dizilişe baktığımızda oyun kurucu olarak Yusuf ve Tello gözüküyordu. Ancak Şilili Tello, ters ayağına rağmen ilk yarı orta sahanın sağ, benzer şekilde Nihat da orta alanın sol kanadında mücadele etti. İkinci devrede normal olan yapıldı ve bu futbolcular kendi yerlerine döndü.
<p>Ziya Doğan'ın binbir zorlukla sahaya çıkartmayı başardığı takımı idmansız, parasız ve moralsizdi. Konuk ekip, ilk yarıda biraz da sert oynayarak rakibine gol şansı vermedi. Siyah-Beyazlılar gene sisteme dayalı bir futbol anlayışı sergilemedi. Rakip ceza alanına bireysel çabalarla getirilen toplarla şans bulmak çabası içerisinde gözüktü.
<p>Defanstan çıkışlarda orta alana aktarılan toplar, garanti paslar olmayınca organize bir atak geliştirilemedi. Bu maçta iyi işler yapması beklenen Yusuf Şimşek ise gene vasatı geçemeyen bir oyun sergiledi. Bu duruma müdahalede devre arasını bekleyen Mustafa Denizli, Tabata'yı Yusuf ile değiştirmekle doğrusunu yaptı. Nihat için de iyi şeyler söylemek dünkü futboluyla da mümkün değildi. Çok gayretli olmasına rağmen en büyük özelliği olan kenar bindirmeleri ve kaleyi gördüğünde vurma yeteneklerini ortaya çıkaramadı. İlerleyen dakikalarda eski hüviyetine dönme gayretlerini teknik direktörü yeterli görmemiş olacak ki Ekrem Dağ ile değiştirdi. Bu dakikada Fink de yerini Bobo'ya bıraktı.
<p>Bu değişikliklerle forvet hattı üçlenerek çok adamla gol arandı. Bu durum, Diyarbakır'ın orta alan hakimiyetini sağlayınca konuk takım kontratağa çıktığında tehlikeli oldu. 76'da Erhan Şentürk'ün sert vuruşunda Rüştü parmaklarının ucuyla topu çıkarttı. Meşin yuvarlak direğe çarpıp uzaklaşınca tribünler rahat bir nefes aldı. Sonrasında da enerjilerini son limitine kadar sahaya dökerek bir puan alma başarısını göstermiş oldular. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=923621), [web.archive.org (arşiv bağlantısı)](http://web.archive.org/web/20091206115042/http://zaman.com.tr:80/yazar.do?yazino=923621)
# Bu akşam golcülere büyük iş düşüyor

*Atıf Keçeci 2009.12.08*

<tr><td class="metin" colspan="2" style="padding-top: 20px; padding-left: 5px; ">Beşiktaş, bu gece Avrupa'da yola devam anlamı taşıyan çok önemli bir maça çıkacak.</td></tr><tr><td class="metin" colspan="2" style="padding-top: 20px; padding-left: 5px; "><p>Siyah-Beyazlı takımın normal şartlarda dış sahada bile yenmesi gerektiği bir ekipti CSKA Moskova. Ancak Rus temsilcisi karşısında kaybedilen puan, Devler Ligi'ne havlu atmanın başlıca nedeni olarak öne çıktı.
<p>Gruplar belli olduğunda genel düşünce CSKA'dan 6 puan almaktı. Sonrasında Manchester United ve Wolfsburg ile oynanacak 4 karşılaşmadan çıkartılacak en az 1 puan, Kartal'ın bir üst tura çıkmasının yolunu açacaktı. Tahminlerde hepimiz yanıldık. ManU ve Wolfsburg'dan 4 puan alınmış, hesap CSKA karşısında şaşmıştı. Garanti gördüğümüz deplasmandaki maçtan puan alınamaması, bu gecenin önemini bir kat daha artırdı. Şimdi CSKA karşısında 3 puanı almak bile UEFA Avrupa Ligi'ne devam etmek için yetmiyor. Wolfsburg'un ManU'dan mutlaka puan alması gerekiyor. Keza Beşiktaş'ın galibiyetiyle üç takımın puanı eşitleniyor. Durum üçlü averaja kalınca Siyah-Beyazlı temsilcimiz 7 puanla gruptan çıkamıyor. İşte Beşiktaşlının canını acıtan da bu durum.
<p>Futbol takımının Devler Ligi'ndeki bu son maçını kazanma bilincini taşıdığından şüphemiz yok. Geçmiş bazı örneklerinde şahit olduğumuz birçok olay var. 'Azmin' sahaya güç olarak yayılışı ile arzulanan başarı gelecektir. Şimdi herkes "Bir puan fazlamız olsaydı da kendi ipimizi kendimiz kesebilseydik" diyordur. Avrupa arenasına çıkarken İnönü'de 3-0 kaybedilen Wolfsburg maçı ve deplasmanda oynanan CSKA karşılaşmalarında puan hiç de uzakta durmuyordu. Beşiktaş'ın o dönemdeki ruh hali puanların uçup gitmesine yol açtı.
<p>Rakibin bireysel olarak yetenekli oyuncularına karşı neler yapılması gerektiğini teknik kadro şüphesiz değerlendirecektir. Devler Ligi'ndeki son ManU galibiyeti, oyuncular için önemli bir motivasyon olacaktır. Bir de Beşiktaş'ın takım olarak dirençli yapısı son dönemde belirgin olarak hissedilmeye başladı. ManU'ya karşı verilen mücadele Siyah-Beyazlı takımın potansiyelini ortaya koydu. Defans blokunun sağlam oluşu ve az hata yapışı CSKA karşısında yine Beşiktaş'ın en önemli kozu olacak. Bu sefer gol ayaklarının daha iyi çalışması şart. Az gol yiyen bir takımın gol atmadan farkı ortaya koyması mümkün değil. Bu akşam golcülerin suskun kalmayacağına inanıyorum.
<p>Her zaman Süper Lig maçları ile Avrupa maçları değişik bir atmosferde oynanır. İnancım gece sonunda taraftarın Avrupa yollarına devam için valizlerini rafa kaldırmayacağı... <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=924695), [web.archive.org (arşiv bağlantısı)](http://web.archive.org/web/20091212111714/http://www.zaman.com.tr:80/yazar.do?yazino=924695)
# Beşiktaş, Türkiye'de avunacak!

*Atıf Keçeci 2009.12.13*

<tr><td class="metin" colspan="2" style="padding-top: 20px; padding-left: 5px; ">Beşiktaş, Avrupa macerasına bence erken veda etti. Mücadele ettiği grup, ManU dışında kendi çapında takımlardan oluşmuştu.</td></tr><tr><td class="metin" colspan="2" style="padding-top: 20px; padding-left: 5px; "><p>Mustafa Denizli de bunu hesaplayarak 7 puanın bir üst tura geçmek için yeterli olacağını söylemişti. Bu puanların çoklukla iç saha maçlarında alınabileceği doğru bir hesaptı. Ancak evdeki hesabın çarşıya uymamasının başlıca sebebi içerideki üç karşılaşmada sıfır çekmekti.
<p>Başkan Yıldırım Demirören, ederinden fazla bedellerle transfer ettiği oyuncuların Şampiyonlar Ligi'nde tur atlayacağını savunuyordu. Ancak bu noktada haklı çıkılmadı ve 8 milyon Euro gibi Avrupa'da ancak yıldızlara ödenen bedelle Tabata transfer edildi. Ardından Mustafa Topuz travması, Nihat Kahveci ile atlatılmak istendi ve Nihat'la da 4,5 milyon Euro bonservis ve yıllık 3,5 milyon Euro maaşla anlaşma yapıldı. 2 senelik performansı parlak olmayan bu futbolcuya ödenen rakam, otoritelerce ve kulüp çevrelerince eleştirildi. Bir yıllık Süper Lig tecrübesiyle İsmail Köybaşı kadroya dahil edildi. Beklentiler, özellikle ManU maçındaki performansla alınmasına rağmen CSKA Moskova karşısında sahada görülmeyince ondan da gerekli yarar sağlanamadı. Ödenen çuval dolusu paraların karşılığı olarak çok önemli maddi getiri sağlayan Avrupa arenasından uzaklaşıldı.
<p>Şimdi artık ligimize döndük, buradaki başarılarla avutulmak kader oldu. 31 Ocak 2010, camia için büyük bir tarih. Bu tarihte başkan ve yönetim kurulları seçimi var. Bir kısım tabelacı kongre üyesini son Fenerbahçe ve ManU maçları tatmin etse de aidatlarını yatıran üyelerin çoğunluğunun böyle düşünmediğini biliyoruz. CSKA maçından önce Başkan Yıldırım Demirören'in hesab-ı carisinden yedirilip içirilip otelde misafir edilenlerin sayısına bakıldığında 'mideden bağlı' kongre üyelerinin azaldığını görmek sevindirici olmuştur. Başkan, anlaşılan gene bu klasik 'yiyen ağız utanır' sözünün anlamı içerisinde hareket edecek. Kongre çalışmalarının ne noktada olduğuna bir bakmakta fayda görüyorum.
<p><h3>Başkanlık yarışında son durum</h3>
<p>Yıldırım Demirören: Göreve devam etmek istediğini çok önceleri, 2007 seçimlerinden sonraki günlerde dile getirmişti. Ancak dünden bugüne köprünün altından çok sular geçti. Kısadan gidecek olursak aldığı tepkilerden ötürü 'takımının maçına gidemeyen başkan' olarak tarihe geçti. Bu üzüntü verici bir durum. Kulüp, yanlış yönlendirmelerle ve kötü yönetim biçimiyle içinden çıkılmaz bir borç batağına sürüklendi. Böylece kongre üyelerinin güveni de kaybedildi. 2014'e kadar ana gelir kalemleri bugünden temlik altına sokuldu. Yeni kaynak oluşturmanın zorluğu karşısında nasıl bir yönetim kurulu ve projeyle bu işlerin altından kalkabileceği merakla beklenmekte. Demirören, kendi ağzından duyulmasa da etrafındaki bazı yönetici adaylarını fısıltı gazetesi aracılığı ile yaymakta. Bu isimlere baktığımızda Demirören cephesinde ayniyle-vaki durumu görüyoruz.
<p>Bu isimlerin bazıları diğer aday Dr. Murat Aksu'dan beklentilerinin karşılanmayacağını anlayanlar ve de çıkış kapısı gösterilenler. Onlar için hangi listede olmaları önem taşımaz. Dün ağır şekilde eleştirdikleri yöneticilerle aynı masada oturmak, onlar için üzüntü verici değil. Zira 'dün dündür' anlayışı başlıca çıkış noktaları. Bunlar, 'reklamın kötüsü olmaz' diyenler. Yani camiayı heyecanlandıracak isimlere rastlanmıyor. Piyasada ismi geçenlerin zaten bir kısmı 3 günlük Beşiktaş maceraları esnasında zikzaklar çiziyor. Bir yerlere tutunmak isteyenlerin, camiaca hayretler içerisinde izlediği için taraf bulmayacakları muhakkak.
<p>Başkan, kulüpten maaş ödettiği ballı seyahatlerin baş köşe misafirlerine yaptırdığı kongre çalışmalarındaki oy hesaplarına güveniyorsa bu kendi bileceği bir iş. Fenerbahçe ve ManU galibiyetlerinin başkana olan tepkiyi dindirmek bir kenara eleştirilerin devam etmesi işinin zor olduğunu gösteriyor. Avrupa kupalarındaki çöküş bu anlayışı daha da körükleyecek.
<p>Dr. Murat Aksu: 15 Ekim'de başkan adaylığını yakışan bir biçimde, kulüp çatısı altında açıklayarak baştan ilgi çekmeyi başardı. Bu imkanı kendisine tanıyan Başkan ve Divan Kurulu da olumlu puanlar aldı. Çalışma arkadaşlarını belli periyotlarla açıklıyor. Belli olanlar ve sırasını bekleyenler, yukarıda tarif ettiğim özellikleri taşıyanlar. İçlerinde benim de sıcak bakmadığım bir isim olduğu gibi başkaları için değişik düşünülebilir. Ancak genel anlamda değerlendirildiğinde listesinde önemli bürokratlar, işadamları, ekonomist ve sporun içerisinden gelenlerin bulunması, Dr. Murat Aksu'ya artı puan getiriyor.
<p>Metin Keçeli: 'Aday olabilirim' açıklamaları üzerine ismi üzerinde yapılan spekülasyonlar artarak devam ediyor. Geçmiş dönemdeki yöneticilik tecrübelerine dayanılarak 'bir bölen değil, bilen ol' arzusu çok da yanlış değil. Zira büyük kulüpler, 80'li, 90'lı yıllardaki gibi bir yapının çok üzerinde bütçelere sahipler ve bir nevi sanayi kuruluşu haline geldiler. Yani yükümlülükler çok büyüdü. Başkanlık için üzerinde çok baskı olduğunu söylüyor.
<p>Yaptığım görüşmelerin sonrasında aldığım izlenim, bu işin arkasında, önünde, yanında, özellikle solunda Beşiktaş Belediye Başkanı İsmail Ünal'ın olduğu şeklinde. İsmail Ünal ismi daha önce Fenerbahçelileri, Galatasaraylıları hatta yaşı küçük çocukları bile oy hesabıyla kulübe üye yapmasıyla gündeme gelmişti. Metin Keçeli'yi başkanlık adaylığına itiş sebebinin başında kendisini başkanlığına hazırlamak arzusu yapıyor. Ünal, eski başkan Serdar Bilgili'nin kendisini belediye başkanlığı koltuğuna oturtmak için manevi ve maddi açıdan önemli fedakarlıklar yapan bir isim. Metin Keçeli başkanlık adaylığını açıklamadan önce CHP kanadından seçilerek geldiği belediye ile ilintili olanlar da var. Etik olanı yapması gerekiyor ve bunun bilinciyle hareket etmek mecburiyetinde.<br/></p></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=926739), [web.archive.org (arşiv bağlantısı)](http://web.archive.org/web/20091214210116/http://zaman.com.tr:80/yazar.do?yazino=926739)
# Beşiktaş'a soğuk yaramadı

*Atıf Keçeci 2009.12.14*

<tr><td class="metin" colspan="2" style="padding-top: 20px; padding-left: 5px; ">"Süper Lig'de zirve yarışında bulunan takımların maçlarını kazanmaları Beşiktaş açısından sıkıntıya yol açar mı?" Maç öncesi bu sorunun cevabı Manisaspor'un direneceği; ama Siyah-Beyazlı takımın galip geleceği şeklindeydi.</td></tr><tr><td class="metin" colspan="2" style="padding-top: 20px; padding-left: 5px; "><p>Mustafa Denizli her maça değişik bir kadroyla çıkma alışkanlığını dün de devam ettirmiş, İbrahim'lerin Kaş'ını kulübeye çekmişti. Bobo ve Ekrem bu defa forma bulmuş, Nobre ve Yusuf kenara alınmıştı. Bobo'nun arkasındaki 3'lü (Tello-Nihat-Ekrem) karşı ataklarda gol yollarında çoğalmayı sağlamak gayretindeydi. Beşiktaş'ın organize olmaktaki başarısızlığı dün de aynen görüldü. Duran top organizasyonlarından gol şansı bulma düşüncesi yine devam etti. 8'de Tello'nun kornerde adrese teslim pasında İbrahim Toraman'ın kafa vuruşunda top direkten dönmese bu anlayış başarıya ulaşacaktı.
<p>Manisaspor'un futbolunu izleyince niye alt sıralarda olduğunu daha iyi anladık. Baktığımızda çok tesadüfi olmadığını gördük. Süper Lig ve büyük takım tecrübesine sahip futbolcularına ve deneyimli hocalarına rağmen golü tesadüflere bırakır gibiydiler. Isaac diğerlerine nazaran ne yaptığını bilir haldeydi. Futbolsuz geçen dakikalar 24'te biraz renklendi. Tello-Nihat organizasyonu sonucu Bobo'ya aktarılan meşin yuvarlak ağlarla buluşunca misafir takım öne geçmiş oldu. 8 dakika sonra köşe vuruşuna çıkan defans adamı Kalabane skora eşitlik getirdi.
<p>Beşiktaş, özellikle Nihat'ın son vuruşlardaki beceriksizliğiyle birçok fırsatı değerlendiremedi. Tello'daki isteksizlik had safhadaydı. Denizli 71'inci dakikaya kadar bekledi; ama olmayacağını anlayınca Şilili futbolcuyu Nobre ile değiştirdi. Bu sezonun sessiz golcüsü oyuna girince Nihat sağa geçti. Kartal çift santrafora döndü. Bu yeni düzenle birlikte Beşiktaş ilk yarıdaki futbolunu bile arattı. Orta alan mücadelesine dönen oyunda gol şansını her iki takım da birbirinin yapacağı hatalara bıraktı.
<p>Manisaspor'da ikinci 45 dakikada oyuna giren Ümit Milli Yiğit İsmail'i teknik sorumluların takip etmelerini öneririm. Topla çok çabuk hareketlenen Yiğit'in genç yaşına rağmen iyi işler yapması ülke futbolu adına da sevindirici bir durum. Dün gece paylaşılan puanlar, ortaya konulan futbolun karşılığıydı. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=927081), [web.archive.org (arşiv bağlantısı)](http://web.archive.org/web/20100110012005/http://zaman.com.tr:80/yazar.do?yazino=927081)
# Beşiktaşlı mutlu değil...

*Atıf Keçeci 2010.01.16*

<tr><td class="metin" colspan="2" style="padding-top: 20px; padding-left: 5px; ">Süper Lig'in ilk yarısını iyi kapatamayan Beşiktaş'ın bu sıkıntısına, Ziraat Türkiye Kupası'nda iki maçta sıfır çekişi de eklenince moraller iyice bozuldu.</td></tr><tr><td class="metin" colspan="2" style="padding-top: 20px; padding-left: 5px; "><p>Gerçi kupada iki maç daha var; ancak Beşiktaş'ın kazanıp üstteki takımların puan kaybetmesi gerekiyor. 
<p> Beşiktaş'ın eleştirilen tarafı iyi futbol oynamaması. Evet, futbol seyir olarak taraftarlara zevk vermiyor. Kısır sonuçlarla biraz da şansın yardımıyla kazanılan maçlarda tribünler hop oturup hop kalkıyor. Mustafa Denizli takımına futbol karakteri olarak hiçbir apolet takamamıştır. Futbol açısından kendisinin memnuniyet derecesini doğrusu çok merak ediyorum. Son Kasımpaşa maçından sonra Yılmaz Vural'ın değerlendirmesi çok şeyler ifade etmektedir. Vural "Maçın ikinci yarısında rakibimizin 3-1'lik sonucu bozmak için atak oynayacağını biliyorduk. Saha dizilişimizi 4-2-3-1 olarak değiştirdik." demişti. Dönüp Beşiktaş'ın oyun düzenine baktığımızda ise Yılmaz hocanın defansif anlayışını her maçta uyguladığını görüyoruz. 'Önce kaybetmeyim' anlayışı bugün eleştirilen tabloya ışık olmuştur. Bu anlayışın başarı getirebilmesi, rakiplerin önceki sezonki gibi aşırı puan kaybetmesi ile mümkün olabilir. İşi şansa bırakmamak için teknik heyetin ilk işi, takıma bir futbol kimliği kazandırmak olmalıdır. Aksi halde geçen sezonun iki kupalı takımı Avrupa'da saf dışı kalmanın yanı sıra içeride de hüsran yaşayabilir.
<p> Kongreye doğru...
<p> Beşiktaş sahada başarı için mücadele verirken camia bir yandan da kongreye adapte olmaya çalışıyor. Her iki başkan adayı bir iki olay dışında sakin bir dönem geçirmekte. İyi gidişe çomak sokmak isteyen "kongre simsarları" her dönem olduğu gibi bu defa da iş başı yaptılar. Son divan toplantısındaki çalışmalarını aklıselim gruplar üzüntü içerisinde seyretti. Tam anlamıyla "çıkar çevreleri" diye adlandırılan isimler bu olumsuz görüntüleri sergilemekten anlaşılan hiç rahatsız olmamakta. Dikkat çeken en önemli husus da düne kadar Yıldırım Demirören aleyhinde olanların Murat Aksu'ya yanaşmaları. İsteklerine olumsuz yanıt alınca yeniden soluğu Demirören'in yanında almaları ibretle seyrediliyor. Demirören bunlara kucak açmayıp öteleme cesaretini gösterirse kendi menfaatlerini düşünenlere en büyük dersi verir. Aynı şeyleri Murat Aksu'nun da uygulaması gerekir. Olayları tam odağında yaşadığımdan içim bulanıp öğürme noktasına geliyorum. 'Dün dündür' diyen bu kesim için örnekler herkesin bildiği isimler olmasından ötürü açıklamak gereği duymuyorum. Koca koca adamlar utanıp sıkılmadan her türlü dans figürlerine taş çıkartırcasına kıvırıp duruyorlar...<br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=940920), [web.archive.org (arşiv bağlantısı)](http://web.archive.org/web/20100117233441/http://www.zaman.com.tr:80/yazar.do?yazino=940920)
# Kongreye doğru akılda kalanlar

*Atıf Keçeci 2010.01.21*

<tr><td class="metin" colspan="2" style="padding-top: 20px; padding-left: 5px; ">Beşiktaş camiası yaklaşan seçim kongresi öncesi başkan adaylarının karşılıklı söylemlerini değerlendirmeye çalışmakta.</td></tr><tr><td class="metin" colspan="2" style="padding-top: 20px; padding-left: 5px; "><p>Bu yarışa, Sayın Yıldırım Demirören giderek artan borç miktarı, en az 5 kongre ve divan toplantısında İnönü Stadı'nın yapımı ile ilgili yerine getiremediği sözler, özellikle Gaziantep ile yaptığı futbolcu alışverişlerindeki yüksek ödemelerden ötürü 1-0 yenik başlıyor.
<p> Kongrede üyelerin karşısına çıktığında yerine getiremediği vaatlerin hesabını vermekte zorlanacaktır. Bundan ötürü yeni projeleri çok inandırıcı değil. Bunların üstüne bir de şimdiye kadar açıkladığı ve yönetimde olacağını söyleyenlerin çoğunun isimleri kongre üyelerine çok enteresan gelmemekte. Hele Murat Aksu'nun taviz vermeyerek kapıyı gösterdiği kişilerin Demirören listesinde olacaklarını açıklamaları, insanları düşündürüyor. Önümüzdeki günlerde bu tabloya temenni ederim ki önemli isimler dahil olsun ve gelecek adına umut taşınsın.
<p> Sayın Murat Aksu'nun ise ilk Demirören yönetiminin ikinci başkanlığı görevini ifa etmesi geçmişe dönük kendisine eleştiri gelmesine neden olmakta. Yönetim teşkilinde taviz vermez tutumu, yıllardır Beşiktaş içerisinde beklenen olumlu bir gelişme. Arkasında oy deposu olduğunu söyleyenlere bile prensiplerinden vazgeçmeyerek yolunu ayırması puanını yükseltmekte. Açıkladığı yönetim listesinde yer alan isimler için kimsenin olumsuz söz edebilmesi imkânsız. Zira hepsi ülke içinde olumlu işlere imza atmış işadamı, bürokrat ve teknokrat.
<p> Bir yandan kadrolaşma sürerken diğer taraftan karşılıklı açıklamaların dozu zaman zaman sertleşmekte. Her iki başkan adayının da etraflarındaki insanların etkisinde kalmayarak aklıselim davranmalarında fayda var.
<p> Yıldırım Demirören'in "Paramı isterim" demesi haktır; ancak futbolcu ödemelerinde "kimsenin Beşiktaş'ta parası kalmaz" sözlerini sıkça telaffuz eden bir kişi için bu söylem şahsi fikrimce gereksizdir. Buna cevap olarak Murat Aksu'nun "Zengin ailenin şımarık çocuğu" benzetmesi çok şık durmadı.
<p> Yıldırım Demirören'in katıldığı son TV programında kanal seçimi de yanlış. Daha önceleri aynı yapımcı ile gerçekleştirdiği söyleşide "al gülüm, ver gülüm" tarzı danışıklı dövüş misali olduğunun ortaya çıkması benzer değerlendirme yapılmasına çanak tutuyor.
<p> Yıldırım Demirören'in stratejik bir davranış olarak nitelendirilecek derecede mazlumu oynaması, ilgi çekici. Ancak en az 20 konuda bilgisizlikten mi yoksa bilerek mi doğruları söylememesi dikkatlerden kaçmadı. Bir başkanın yönetici ve başkan olma şartlarını belirleyen tüzük maddelerinden bihaber oluşu hoş değil.
<p> Borç konusunda AŞ ve derneğin bilançoları ortada. Buradaki rakamlar başkanın söylediklerine uymuyor. Denetleme kurulunu referans göstermek çok yerinde değil. Zira Divan Kurulu toplantılarında kendilerine görevlerini yerine getirmedikleri hususunda defalarca eleştiri getirmiş bir kişi olarak bunu rahatlıkla söyleyebilirim.
<p> 'Kulübe siyaset sokulmuştur' demek hakkı öncelikle Yıldırım Demirören'in olamaz. İkinci başkanı bir siyasidir ve partisinin sempatizanları kulüp üyesi yapıldı. Son tribün olaylarında lider kadroları, 5149 kapsamında suçlu görülerek ceza aldı. Bu konularda bazı medya kuruluşlarının yanlı haber ve yorumları meslekî etik açısından son derece düşündürücü. Aileden sayılan muhabirlerin işin dozunu iyice kaçırdığını görmekteyiz. Şimdilerde kraldan fazla kralcı kesilenlerin yarınlarda, "Kral öldü. Yaşasın yeni kral!" diyeceklerinden kimsenin kuşkusu olmasın.<br/></p></p></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=942842), [web.archive.org (arşiv bağlantısı)](http://web.archive.org/web/20100122184745/http://zaman.com.tr:80/yazar.do?yazino=942842)
# 'Beşiktaş tarihinin en kötü başkanı'*

*Atıf Keçeci 2010.01.27*

<tr><td class="metin" colspan="2" style="padding-top: 20px; padding-left: 5px; ">Başlıklar önemli sözler kapsamına girer mi bilemem; ancak bunu kulağımla duydum. Bu, Sayın Metin Keçeli'nin başkanlık adaylığından vazgeçtiğini ifade ettiği basın toplantısındaki sözleridir.</td></tr><tr><td class="metin" colspan="2" style="padding-top: 20px; padding-left: 5px; "><p>İki sayfalık açıklamasında yer alan ve kupür halinde verdiğimiz ilgili paragrafı yazılı metinden aynen naklediyorum: "SN.YILDIRIM DEMİRÖREN! bu yönetim anlayışı ile devam ederseniz kulübümüzü tarihinde görülmemiş karanlık tünellere sokarsınız. Kazandığınız takdirde derhal radikal kararlar almalısınız. Mali disiplin, Altyapı, Vakıf öncelikleriniz olmalı. Belki böylece kendinizi de Beşiktaş Tarihinin en kötü Başkanı olmaktan kurtarırsınız." Yukarıdaki satırları aynen kopyaladığım için imla ve yazılım hataları kendisine aittir.
<p> 5 Ocak 2010 tarihinde bu görüşte olan Metin Keçeli ne hikmetse 20 gün sonra 'Değişim' yaşıyor ve Yıldırım Demirören'in listesine giriyor. Bu saadete nasıl eriştiğini soran dostlarına, 'Süleyman Seba'ya kızgınlığından' dem vuruyor. Cevaplaması gereken önemli bir soru daha! Rahmetli Şan Ökten'in bizlere emaneti kızı İpek Ökten'in, Murat Aksu'nun listesinde olacağı duyulduğunda Metin Keçeli tarafından telefonla aranıyor. Keçeli, İpek kardeşimize sözde nasihat anlamında, "Eğer Murat Aksu'nun listesine girersen baban mezarında rahat uyuyamaz." diyor. Hemşehrisi olan Şan Ökten'in ismini taşıyan Fulya'ya göz atalım. Şimdi ben de Sayın Keçeli'ye soruyorum: Özkaynak grubunun kullandığı binanın yeniden yapılması için müteahhit Yaşar Aşçıoğlu'nun kendi isminin de yazılmasını şart koştuğu sözleşmede imzası olan Yıldırım Demirören'in listesinde yer alması halinde merhum Şan Ökten neler hisseder acaba? Metin Keçeli'nin bu hususta rüyasına girenler olursa onu da bilmek isteriz!
<p> Yakın geçmişte isim değişikliği yapılmaması için toplanan imzalarda ve düzenlenen toplantılarda gözükmeyen Metin Keçeli'nin, Şan Ökten sevgisi yeni depreşmiş olsa gerek! Esasında Metin Keçeli'yi mazur görmek gerek. Zira önceleri sağ, şimdilerin solcu parti mensubu Keçeli, görev üstlendiği Beşiktaş Belediyesi'nde amiri konumundaki başkan İsmail Ünal'ın istemleriyle hareket etme zorunluluğunda. Birçok imar değişikliğinde müşterek imzaları var. Fulya Projesi ilave katlar kararı, Ortaköy'de bilinen inşaatlar ve son zamanlarda internet sitelerine düşen; yarınlarda yazılı ve görsel medyada bulacağımız birçok imar konusu örnek gösterilebilir. Bu konuda Murat Aksu'nun, "Hesap soracağız." sözleri gücünü ve kendi eksikliklerini bilmelerinden olsa gerek telaşa düşmelerinin sebebi olabilir mi?
<p> Bu konularda dikkat çeken isim Beşiktaş Belediye Başkanı İsmail Ünal'dır. Kendi geleceği açısından Yıldırım Demirören'e yakın gözükmekte. Demirören'in bugün açıklanacak listesinde Emin Önal ismini görmemiz sürpriz olmaz. Geçen hafta sonu birlikte 'PaperMoon'da yenen ikili yemeğin konusu acaba neydi? İzmirli Emin Önal'ın, Beşiktaş ilçesindeki bazı arazilere ilgi duyması mı, yoksa listeye girmesi miydi?
<p> Metin Keçeli'nin bu kararıyla ilgili pek çok kişiyle görüştüm. Yıldırım Demirören sempatizanları bile isyan halinde. 'Bu koltukta ne var?' diye sorup durdular. Ben de onlara ve kendime tercüman olup aynı şeyi soruyorum: "Bu koltukta ne var?" Bunca yanlış, kulübü Metin Keçeli'nin dediği gibi karanlık tünellere sokan bir başkanın ve onun listesindekilerin, hakaretin en ağırını, küfrün en fütursuzunu işitmeye talip olmalarının altında herhalde bizlerin aklının ermediği çok önemli! işler var, ne diyelim hepsine hayırlı! işler.
<p> Yazıyı Metin Keçeli'nin basın toplantısındaki açıklamasının bitiş cümlesiyle bağlayalım. Metin Keçeli, "Beşiktaş, ciddiyet, sorumluluk ve onurdur." demişti. İnsanlar özde yapamadıklarını söyleme döktüklerinde işte günümüzdeki gibi açık verirler. Üzüntüm, Beşiktaş değerlerinin birtakım hesapçıların kötü emellerine alet olarak eriyip gitmesi. Olmadı Metin kardeşim, uymadı, hiç yakışmadı. "Sen de mi Keçeli?" dedirtmeyecektin. Bu yazının sahibi, 1987 Temmuz'unda geçirdikleri kaza sonucu Metin Keçeli ve Ergun Gökalp'in ambulansla İstanbul Çapa Ortopedi Kliniği'ne getirilişleri esnasında yattıkları sedyenin bir ucundan tutan kişidir. Her şeye rağmen, "Hakkım helal olsun." a.kececi@za­man.com.tr
<p>* İsmi bir dönem başkan adayları arasında geçen Metin Keçeli'nin, 5 Ocak 2010 tarihinde kullandığı ifadeler.<br/></p></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=945034), [web.archive.org (arşiv bağlantısı)](http://web.archive.org/web/20100128141406/http://zaman.com.tr:80/yazar.do?yazino=945034)
# Hakem kararıyla gelen galibiyet

*Atıf Keçeci 2010.01.30*

<tr><td class="metin" colspan="2" style="padding-top: 20px; padding-left: 5px; ">Tek şansı olarak Süper Lig'in kalması, Beşiktaş'ın oynayacağı maçlara stresli çıkmasını kaçınılmaz kılıyor. Son kupa maçında Fenerbahçe'ye karşı 4-3'lük bir skor yakalayan Antalyaspor ile deplasmanda mücadeleye çıkması da kolay değildi.</td></tr><tr><td class="metin" colspan="2" style="padding-top: 20px; padding-left: 5px; "><p>Nitekim Siyah-Beyazlı takımın sahaya yayılışı ve oyun anlayışı gene öncelikle kaybetmemek üzerine kurulmuştu. Dün gecenin göze çarpan özelliği, rakip ataklarda baskı uygulamadaki başarıydı.
<p> Ernst ve Fink bu anlamda öne çıkan isimlerdi. Ancak Ernst, kazanılan topları servis ederken arkadaşları boşa çıkmayınca topla oynamak zorunda kaldı. Bu da pozisyon kısırlığına yol açtı. İlk yarı boyunca taraftarı bir kez bile yerinden kaldıracak hareket yoktu. Topa sahip olunan bölgeden bir türlü çıkılamamasının ana sebebi bloklar arasındaki iletişimsizlikti. Ekrem Dağ'ın kenar bindirmelerini göremedik. Solda İbrahim Üzülmez biraz daha gayretliydi. Haftalar geçiyor, Beşiktaş'ta hâlâ göze hoş gelecek bir futbol yok. Bu da yukarıda anlatmaya çalıştığım anlayışın bir getirisi. Geride organize olamamak, haliyle ikinci bölgeyi verimsiz kılıyor. Forvet elemanları top kazanmak için ortaya gelince atak şansı yakalanamadı.
<p> Antalyaspor da son maçtaki görüntüsünden uzaktı. O karşılaşmayı kazanmış olmaları, sanki her şeyi hallettikleri anlamına gelmişti. En çok gol atan oyuncuları Jedinak bu defa rakip atakları kontrol amaçlı olsa gerek orta sahadan ayrılmayı düşünmedi. İkinci yarıya daha atak başlayan taraf Beşiktaş'tı. Maçı çevirmek adına yapılan değişikliklerde Tabata ve Nihat kenara alındı. Bu isimlere ödenen sadece bonservis giderinin 26 milyon TL oluşu, paraların nasıl etrafa savrulduğunu anlatmaya yetiyor. 54'te korner atışına İbrahim Toraman'ın rakibine biraz da faul yaparak vurduğu kafa sonucu top yere düşerken Batak'ın koluna çarptı. Bu herhalde sadece bizim ülkemizde penaltıyla cezalandırılırdı ve öyle oldu.
<p> Bu kararda etkili olan yardımcı hakem Erdinç Sezertam anlaşılan dersini iyi çalışmamış veya hocalarının anlattıklarını unutmuştu. Penaltı vuruşunu Bobo sayıya çevirince Siyah-Beyazlılar biraz rahatladı. Son 20 dakika Beşiktaş'ın biraz da geriye yaslanması sonucu ev sahibi atak gözükse de skoru çevirmeyi başaramadı. a.kececi@za­man.com.tr <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=946275), [web.archive.org (arşiv bağlantısı)](http://web.archive.org/web/20100201052157/http://www.zaman.com.tr:80/yazar.do?yazino=946275)
# Beşiktaş'a yakışan kongre

*Atıf Keçeci 2010.01.31*

<tr><td class="metin" colspan="2" style="padding-top: 20px; padding-left: 5px; ">Ve beklenen gün geldi... Beşiktaş Kulübü'nün yıllık olağan idari ve mali genel kurul toplantısı 1610 kişinin katılımıyla yapıldı.</td></tr><tr><td class="metin" colspan="2" style="padding-top: 20px; padding-left: 5px; "><p>Başkan adaylarından Murat Aksu'nun, 'ibra' konusundaki tavrı daha önceden belliydi. Yıldırım Demirören tarafı ise grupçuların çoğunluğu sebebiyle organize olmuş ve İstanbul dışı derneklerdeki sempatizanlarını bile Lütfi Kırdar Uluslararası Kongre ve Sergi Sarayı'na getirmişti.
<p>Kongre divan başkanlığı için yapılan mutabakat sonucu Sayın Uluç Gürkan karşı bir liste olmaksızın seçildi. Bu konuda çıta bir yukarıya taşınmış oldu. Sunuşlardan sonra 'müzakere' bölümüne geçildiğinde söz alan 30 kişiden sadece 3 tanesi yönetim yanlısı görüş bildirdi. Bu da Demirören'in liste zafiyetine paralel bir sıkıntı yaşadığının göstergesiydi. İbrahim Altınsay'ın sportif ve transfer yanlışlarını dile getirmesi, gerçeklere ayna tutmaktan farksızdı. Eski SPK Başkan Yardımcısı Ender Çolak'ın, Futbol AŞ'nin 6 aylık bilançoları üzerine yaptığı analiz, konu hakkında fikri olanları mutlaka gelecek açısından endişeye sevk etmiştir.
<p>Kongrede ortaya çıkan gerçek, üyelerin artık durumdan haberdar olduklarıdır. Mevcut yönetim anlayışının değişme ihtimali, geçmişe bakıldığında ve yeni kadronun eskisini aratır isimlerden teşkil edilmiş olmasıyla çok zayıf bir ihtimal olarak değerlendirilmektedir. Bu gerçekler ışığında gerçekleştirilen 'ibra oylaması'nda yönetime mali ve idari anlamda 'hayır' diyenlerin sayısı, salon mevcudunun 1/3'ü kadardı. Bir kısım üyenin her iki oylamada da el kaldırmamaları ise 'hayır' demenin bir başka uygulaması...
<p>Dünyanın neresinde olursa olsun bu derecede bir ibrasızlığın 'güvensizlik' anlamına geldiğini düşünen muhatapları, derhal koltuklarını terk ederler. Ancak gördüğümüz ilgililerin 'kös dinler' gibi davranışları hayretle ve ibretle seyredilmektedir. Demirören yanlıları çoklukla kongre simsarlarının çevresindeki üyelerdir. Muhtemelen, çoğunlukla ibra edilememe telaşıyla getirebildikleri kadar yandaşlarını salona sokmuşlardı. Görünen manzara, dünkü çoğunluğun önemli bir bölümünün militan kadroları teşkil ettiğidir.
<p>Bugün kongreye gelip yukarıdaki tanımlamanın dışında kalan üyelerin oyları sonucu belli edecek. Bu anlayışı taşıyanların oylarının yapılan kamuoyu çalışmalarına baktığımızda çoğunlukla Murat Aksu'ya gideceğini düşünmek çok yanıltıcı olmaz. Kongrenin ilk gününün bir münferit, o da usul tartışması olan olay dışında son derece olgun bir havada geçmesi Beşiktaş camiasına büyük onur sağlayan durum olmuştur. Bugün iki aday yarışacak. Gayeleri kulüplerine hizmet anlamında. Sonuçta kazananın Beşiktaş olması herkesin temennisi... a.kececi@za­man.com.tr <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=946550), [web.archive.org (arşiv bağlantısı)](http://web.archive.org/web/20100203025050/http://zaman.com.tr:80/yazar.do?yazino=946550)
# Beşiktaş işini biliyor

*Atıf Keçeci 2010.02.06*

<tr><td class="metin" colspan="2" style="padding-top: 20px; padding-left: 5px; ">Geçen hafta, Antalyaspor karşısında deplasmanda alınan üç puanla moral bulan Beşiktaş, evinde Süper Lig'in çok koşan takımı Gençlerbirliği'ni ağırladı.</td></tr><tr><td class="metin" colspan="2" style="padding-top: 20px; padding-left: 5px; "><p> Siyah-Beyazlıların, takım tertibi ve sahaya yayılışı Antalya maçındaki gibiydi. Mücadele öncesi alınacak sonuçtan çok tribünlerin yapacağı söylenen protesto eylemlerinin olup olmayacağı üzerine konuşmalar yapılmıştı. Görüldü ki değişen bir şey yok ve tepki devam ediyor. İlaveten de 'oyunu satanlara' diye başlayan ağır küfürler duyduk. Anlaşılan yeni yönetimin de tribünlerle arasında sıkıntı yaşanacak.
<p>Beşiktaş'ın takım düzeni aynıydı ama futbol olarak özellikle ilk yarıda Tabata ve Ernst'in gayretleri hücum gücünü artırdı. Böylece pozisyon zenginliği yaşandı. Dün gecenin göze batan bir ismi de Sivok'tu. Değişiklik gösteren oyun anlayışında başarılıydı. Kontrataklarda ileri çıkışlarının birinde golü buldu. Bu pozisyonun öncesinde Tabata'nın enfes pasıyla kaleci Serkan ile bire bir kalan Nihat biraz akıllı davransa daha 7'de galip duruma geçilebilirdi. Sivok'un golü öncesi futbolun gereği olan organize pas servisi, uzun zamandır Siyah-Beyazlı takımda göremediğimiz güzellikteydi. Atılan gol de bunun taçlandırılmasıydı.
<p>Tempo yakalayan Beşiktaş, rakibin enerjisini de hesap etmeliydi. Kendi koştuğu kadar yan paslar yaparak karşı tarafı da aşırı efor sarf etmeye zorlamalıydı. Tek farklı gidiş her zaman baskıya yol açardı ve bu dakikalarda hep defans anlayışının ön plana çıktığı bilinen bir durumdu. İkinci yarı başladığında Başkent temsilcisi defansını kalenin uzağında konuşlandırarak oyunu dar alana yığma niyetindeydi. Bu anlayışla pozisyon üretme adına başarılı da oldular. Nitekim ikinci 45'te oyuna giren Hurşut Meriç, 18 dışından yaptığı şık vuruşla takımını beraberliğe taşıyan golü attı. Ancak beraberliği yeterli görmeleri sonucunda geriye yaslanmaları Beşiktaş'ı ayaklandırdı. Nihat ve Tello'nun yerlerine giren Yusuf ve Holosko'nun becerileri Kartal'ı coşturdu. Bobo ve Holosko'nun golleriyle ardından Tabata'nın sayısı Siyah-Beyazlı takımın bu maçtan da üç puan ile ayrılmasını sağlamış oldu.<br/></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=948730), [web.archive.org (arşiv bağlantısı)](http://web.archive.org/web/20100208233824/http://zaman.com.tr:80/yazar.do?yazino=948730)
# Bu futbolla olmaz...

*Atıf Keçeci 2010.02.14*

<tr><td class="metin" colspan="2" style="padding-top: 20px; padding-left: 5px; ">Beşiktaş'ın, futbolcu alışverişlerinde en üst düzeyde birliktelik yaşadığı Gaziantepspor'un karşısına çıktığı kadro ilginçlikler taşıyordu.</td></tr><tr><td class="metin" colspan="2" style="padding-top: 20px; padding-left: 5px; "><p> Tabata, İsmail Köybaşı ve Serdar Kurtuluş bu sezon transfer işlemlerinin yapıldığı isimlerdi. Mustafa Denizli takımının başında operasyon sonrası ilk defa kulübede otururken yanına da geçen haftanın ilk 11'inde yer alan Nihat ve Tello'yu da almıştı. Yerlerinde İsmail Köybaşı ve Holosko sahadaydı. Oyun anlayışı yine çift ön liberoluydu. Karşılaşmanın başında ev sahibi takım daha atak bir futbolu tercih etti. Siyah-Beyazlılar ise rakip defans blokunu önde kurduğu için topa sahip olmada sıkıntılar yaşadı. Beşiktaş'ta defansif anlayış olarak Holosko ve İsmail yeterli işler yapamayınca her iki kanattan gelen karşı ataklarda yer ve adam kaybı yaşandı. Bu zafiyeti iyi değerlendiren Olcan Adın'ın yerden gönderdiği pasa ayağını uzatan Sezar Da Silva takımını öne geçiren sayıyı kazandırdı. 11'de gelen bu golün Beşiktaş'ı gayrete getirmesi beklenirken aksine Kırmızı-Siyahlı güney ekibi baskısını arttırarak oyuna hakim oldu. Bunun en büyük nedeni Siyah-Beyazlı takımın orta saha oyuncularının geriye dönüşte yavaş hareket etmeleriydi.
<p>39 ve 40'ta önce Serdar Kurtuluş sonrasında İvan Deumi'nin uzak mesafeden yaptıkları gollük şutlarda kalesinde büyüyen Rüştü yerinde müdahalelerle farkın açılmasına mani oldu.
<p> Oynadığı son iki maçta sanki harikalar yaratmış gibi şişirilen 8 milyon Euro'luk Tabata sağa sola hareketlerle oynuyormuş gibi yapmaktan ileriye gidemedi. Fink ve Ernst kesici olarak da topun ileriye taşınması durumunda dün gece çok başarısızdılar. Durum böyle olunca da devre ev sahibi takımın kontrolünde sona erdi.
<p> İkinci yarıya tek değişiklikle başlayan misafir takımda İsmail'in yerinde Yusuf vardı. Organize olamamanın getirdiği başarısız futbola 21. hafta olmasına rağmen hâlâ çare bulunamamasına teknik heyet ne der bilemem.
<p> Beşiktaş'ta bloklar arasındaki uyumsuzluk da kötü futbolun başka bir nedeni olarak düşünülebilir. Mücadele edenin sonuca gitmesi doğaldı ve 51'de bu gerçekleşti. Deumi'nin kale önünde yaptığı kafa vuruşu Rüştü'ye çarparak ikinci gol olarak tabelaya yazıldı.
<p> 68'de Denizli iki değişiklikle maçı çevirmek istemini Fink-Tello ve Holosko-Nobre ile yerine getirdi. 70'ten sonra hareketlenen Siyah-Beyazlılar, Olcan ve Cesar'ı kontrol etmede başarılı olamayınca bu ikilinin ayağından çıkan topların yerini bulmasına Rüştü mani olmasa sonuç daha farklı olabilirdi. a.kececi@za­man.com.tr <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=951491), [web.archive.org (arşiv bağlantısı)](http://web.archive.org/web/20100216055747/http://zaman.com.tr:80/yazar.do?yazino=951491)
# Nereye kadar?

*Atıf Keçeci 2010.02.25*

<tr><td class="metin" colspan="2" style="padding-top: 20px; padding-left: 5px; ">Beşiktaş'ta yeni yönetimin işbaşı yaptığı günden bu yana önemli işlere el attığını izliyoruz. İlk uygulama Gaziantepspor deplasmanında gözlemlendi. Ballı seyahat müdavimleri bu defa yoklardı.</td></tr><tr><td class="metin" colspan="2" style="padding-top: 20px; padding-left: 5px; "><p>Bu kişileri daha önceleri resimleyip özellikle divan toplantılarında kendilerinden otel, uçak ve yemek faturalarını soran biri olarak hiçbir cevap alamamıştım. Bunlar kendilerini ya kurul başkanı sıfatıyla ya da kongrede Yıldırım Demirören lehine çalışmalarıyla bu avanta seyahatlere katılım için yeterli görenlerdi.
<p> Şimdi kurullarda görev bölümü de yapıldı. Bu arkadaşların bu yöndeki çalışmaları başarısızlıkla sonuçlandı. Bu seyahatlerin gediklileri bekledikleri 'başkanlık' sıfatlarını elde edemedi. Karar defterlerine hakarete varan sözlerle aykırı oylarını işletmişler. Seçim günü kongre üyeleri layık görmediği için 'Divan Kurulu' üyesi olma talepleri de kabul edilmedi. Kendi ceplerinden geldikleri ilk seyahat haberini de vermek inşallah bana düşer. Bedava ve hediye maç bileti dağıtımında alınan önemli kararların nasıl uygulanacağı hususu G.Saray derbisinde yürürlüğe konulmuş. Öncelikle yöneticilere davetiye şeklinde ikişer bilet verilmiş. Fazlasını bedellerini ödeyerek almışlar. Hesabı cari sistemi de her ay ödenmek üzere şarta bağlanmış. Bu uygulama her kesimi rahatlatır. İnsanlar töhmet altında kalmazlar.
<p> Kulüpte yüksek maaşlar alarak sadece kongre faaliyetleri üzerine çalışan bazı isimlerin, özellikle büyük maçlar öncesi bazı resmi kurumlara tahsis edilen davetiye şeklindeki bilet sayılarını abarttıkları çok konuşulmaktaydı. Bu davetiyelerin bir kısmını şahsi kullandıkları konu edilmekteydi. Derbide bu konuda da önemli yaptırımlar uygulanmış ve yeterli sayıda davetiye eskiye nazaran daha az sayıda ilgili kurum ve resmi dairelere gönderilmiş. Sponsorlara verilen sözleşmelerden doğan hakları olan bedelsiz bilet sayıları da düşürülmüş. Çok önemli bir karar daha var. Bundan böyle futbolcu transferinde menajer veya sporcuyla Futbol Komitesi adıyla kurulan heyetten en az üç kişinin bulunduğu ortamda görüşme yapılacak. İdari açıdan tasarruf ve hizmet yeterliliği kriterleri göz önüne alınarak yapılan çalışmalar sonucu iş akitleri bitirilenlere dikkati çekmek istiyorum. Yalnız yüksek maaşlıları değil, Avrupa kupası maçlarındaki yabancı delegasyonu ağırlama işlerini yıllardır severek! yapanları gündeme getirmek şart.
<p> Beşiktaş'ın en başarısız olduğu iletişim departmanını ise sevgili Prof. Dr. Mete Düren herhalde ele alacaktır. Çalışanların nitelikleri dikkate alınarak burada tasarrufa gidilmeli. Son olarak; önemli konularda görüşleri alınmak üzere kurulan 'İstişare komiteleri'ne işlerlik kazandırılırsa mutlaka fayda sağlar. Bütün bu işlerin yürüyebilmesinin bence tek şartı var. Sayın Yıldırım Demirören'in istikrarlı davranıp tavizkâr huyundan vazgeçmesi çok önemli. Zira bu işlerin yapılabilirliği ve uygulanabilirliği üzerine Genel Sekreter Fahrettin Curaoğlu'nun kararlılığı en büyük güvence olacak. a.kececi@za­man.com.tr <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=955355), [web.archive.org (arşiv bağlantısı)](http://web.archive.org/web/20100227022933/http://www.zaman.com.tr:80/yazar.do?yazino=955355)
# Güzel futbol mutlu sonuç

*Atıf Keçeci 2010.03.11*

<tr><td class="metin" colspan="2" style="padding-top: 20px; padding-left: 5px; ">Turkcell Süper Lig'in sonuna yaklaşılırken zirvedeki takımların puan sıralamasında birbirlerine yaklaşmaları her maçı önemli hale getirdi. Dün gündüz oynanan diğer erteleme karşılaşmasında Bursaspor, Kasımpaşa'yı 2-0 mağlup ederek rahatladı.</td></tr><tr><td class="metin" colspan="2" style="padding-top: 20px; padding-left: 5px; "><p>Bu skoru gören Beşiktaş cephesinde fazlaca mutluluk oluşturduğu söylenemezdi. BJK İnönü Stadı'nda bu defa eski günlerdeki gibi tribün desteği Siyah-Beyazlı takımın yanındaydı.
<p> Mustafa Denizli, Fabian Ernst'in yokluğunda gene 6 yabancıyla oynamayı tercih etmişti. Geri dörtlünün önünde bu kez İbrahim Toraman-Fink eşleşmesi vardı. Orta saha Holosko-Tello-Necip'ten oluşurken forvette Bobo görevlendirilmişti. 30'dan sonra Ekrem Dağ'ı sağ bekten alıp sol kenara gönderen Denizli, onun yerine de İbrahim Toraman'ı çekti. Ön liberoya da Necip geldi. Denizli, bu değişiklikle rakibin sağ tarafındaki zafiyeti değerlendirmek istedi. Oysa Ekrem sağ kanadı da iyi kullanıyordu. Dün gece ilk yarıda etkili bir Beşiktaş vardı. Rodrigo Tello'nun takımını ileriye taşımadaki becerisi, Kartal'a daha fazla pozisyon getirdi.
<p> Rakip atağı yerinde bir müdahaleyle kesen Necip'ten başlayan atakta top kaptan İbrahim Üzülmez'in ayağından Bobo'ya ulaştığında gol de tabelaya yazıldı. İleriye geçiş 43'te gelmiş, bu da ikinci yarıya rahat başlama avantajı sağlamıştı. Siyah-Beyazlıların 11 eksikli rakibinin bu dezavantajını iyi değerlendirmesi gerekirdi ve de bu anlayışla hep atağı düşünen bir futbol anlayışını izledik. İlk devrede Rüştü Reçber herhalde kalesinde çok üşümüştür! Neredeyse top, kale atışlarından başka eline değmedi.
<p> İkinci 45 dakikada da üstün oynayan taraf Beşiktaş idi. Kartal, orta saha organizasyonlarında geçmişe nazaran daha iyi işler yaptı. Ferrari'nin defansın güvencesi oluşu, ileriye çıkışlarda rahatlık sağlıyordu. Nitekim Ferrari, ikinci golde de kestiği topu Holosko servis etti. Bu bölümde rakip defansın ofsayt yanılgısına düşmesi sonucu Slovak forvet, çok rahat bir gol attı. Bu, bilinçli düşünmenin bir ürünüydü. Geçen haftaki Sivasspor galibiyeti, anlaşılan Belediye'yi rehavete sevk etmişti. Bu futboluyla 50 maç oynasa Beşiktaş'tan puan almaları mümkün değildi.
<p> Siyah-Beyazlı taraftarların üç puanın sevinciyle birlikte ortaya konulan futboldan da memnun kaldıklarını zannediyorum. Tribünlerin özellikle oyuncu değişikliği sırasında genç Necip'e gösterdikleri sevgi çok anlamlıydı. <br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=960331), [web.archive.org (arşiv bağlantısı)](http://web.archive.org/web/20100313122250/http://zaman.com.tr:80/yazar.do?yazino=960331)
# Beşiktaş 'Kartal'laşınca

*Atıf Keçeci 2010.03.28*

<tr><td class="metin" colspan="2" style="padding-top: 20px; padding-left: 5px; ">Cuma akşamı Bursaspor'un puan kaybı, bugün Fenerbahçe-Galatasaray derbisinin her türlü sonucundan mutlak avantaj sağlanacak olması, Beşiktaş için Eskişehirspor maçını önemli bir duruma taşımıştı.</td></tr><tr><td class="metin" colspan="2" style="padding-top: 20px; padding-left: 5px; "><p>Üç puan, haftayı kârlı kapatmak demek olacaktı. Taraftar da aynı görüşte olduğundan tribünleri doldurmuştu.
<p>Şimdi iş, yeşil zemin üzerindeki verilecek mücadelenin olumlu sonuçlanması için futbolculara kalmıştı. Mustafa Denizli, İbrahim Toraman'ı sağ bekte görevlendirmişti. Çift ön liberolu sistem aynen devam ediyordu. Nihat, ilk 11'de forma bulmuş, Holosko da kontenjana takıldığından kulübeye çekilmişti. Başlama düdüğünü duymamızla Eskişehir'in golünü izlememiz arasında sadece 1,36 dakika vardı. Erken gol, oyun anlayışını bozmamalıydı, öyle de oldu. Ancak ikinci yarının başarılı ekibi Eskişehir'in iddialı duruşu açıkça belli oluyordu. Son 7 haftaya girildiğinden, oynanan futboldan çok sonuç önemliydi. Ama puanlar alabilmek adına iyi işler yapmak zorunluydu. Ernst'teki düşüş devam ederken, istenen ve beklenen futbolunu bir türlü sergileyemeyen Nihat, bu defa gayretliydi.
<p>Rakip defans oyuncularının ve kaleci İvesa'nın boy avantajı düşünülerek yerden oynamak, özellikle ataklarda topa sahip olma adına daha mantıklıydı. Fakat bunun uygulanamaması sonuca gitme adına yetersizliğe sebep oldu. 20'de Ernst'in sıfıra gitmekte olan topu kovalayan Alper'e müdahalesi gereksizdi; ama eylemine devam edip penaltıya yol açtı. Usta ayak Ümit Karan da güzel bir vuruşla takımını daha maçın başları sayılabilecek zaman diliminde 2-0 öne geçirdi. Denizli, Ekrem'i daha verimli olduğu sağ beke, Toraman'ı ön liberoya ve de Ernst'i ileriye alarak hücum hattını güçlendirdi. Galip durumda oluş, misafir takımın oyunu sahasında kabul etme ezberini düşünmemesi ile zevkli bir maç izlendi.
<p>31'de gelen Nihat Kahveci golü umut olarak sevindirici; ancak Nihat'ın kendisine sevgi gösterisi yapılmasına karşı takındığı tavır hiç de şık değildi. 56 ve 58'de yapılan değişikliklerle Nihat ve sakatlanan Ferrari'nin yerlerine giren Holosko ve Uğur, adeta ateşleyici oldu. Siyah-Beyazlı takım, oyuna hakim olarak rakip kaleyi adeta ablukaya aldı. Bobo 59'da skoru 2-2 ye 74'te Holosko 3-2'ye taşıyınca İnönü Stadı, 'şampiyon' nidalarıyla coşkuyu yakaladı. Geriden gelip alınan 3 puan şüphesiz inanmışlığın sonucuydu. Şimdi derbi beklenecek, haftanın kâr hesaplarına bakılacaktı. a.kececi@za­man.com.tr <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=966628), [web.archive.org (arşiv bağlantısı)](http://web.archive.org/web/20100330095459/http://www.zaman.com.tr:80/yazar.do?yazino=966628)
# Bugünden yarını düşünmek

*Atıf Keçeci 2010.04.01*

<tr><td class="metin" colspan="2" style="padding-top: 20px; padding-left: 5px; ">Dünyanın önde gelen spor kulüpleri, özellikle futbol şubelerini profesyonellere emanet ediyor. Kurumsallaşma adına 'marka değerini koruma amaçlı' olan bu uygulamaların sonuçları çoğunlukla olumlu sonuçlar veriyor.</td></tr><tr><td class="metin" colspan="2" style="padding-top: 20px; padding-left: 5px; "><p>Bütçelerin giderek yukarılara tırmandığı günümüzde birçok kulübün mali sıkıntılar içerisinde bulunduğunu gözlemliyoruz. Bu olumsuzluğun başlıca sebebi ise kulüplerin gelir/gider kalemlerini ayarlamadaki başarısızlıkları.
<p> Kulüplerin ana gelir kalemleri bellidir. İlk sıralarda yayın, maç, markalı eşya satışları, sponsorluk gelirleri ve diğerleri yer almaktadır. Bu ana kalemlerin bütçedeki katılım payları, o kurumun mali yapısı hakkında ortalama bir bilgi vermektedir. Yayın gelirlerinin yüzde 10 civarında seyretmesi esas olarak düşünülmektedir. Ülkemizde bu rakama yaklaşan kulüp olarak ilk sırada Fenerbahçe'yi görmekteyiz. Kulüpler cepte gördükleri bu rakama kanıp diğer gelir kalemleri üzerinde performans artırıcı girişimlerde bulunmaya gayret göstermemektedirler.
<p> Beşiktaş cephesinden baktığımızda yayın gelirlerinin yeni düzenlemeyle yüzde 20'li seviyelere gerilediğini söyleyebiliriz. Bu kulübümüzün borç yükünün artmasının ana sebebi ise yanlış transferler, büyük paralar ödenerek alınan futbolcular. Bunlar hem mali sıkıntı yaşaması hem de sporcular arasında kazanç farklılıklarına yol açarak çekişmeleri beraberinde getirmiştir. Hâlâ ödenmeyen bonservis bedeli taksitleri ve SGK gibi yasal zorunluluk içeren kalemler de cabası. Bu hususların özellikle FIFA ve UEFA nezdinde negatif etkiler oluşturduğunu göz ardı etmemek gerekiyor.
<p> İç transfer işini dün attırdığı imzalarla önemli oranda halleden Beşiktaş, yapılan pazarlıklarda hep emsal olarak özellikle Nobre, ücretlerinde iyileştirmeye gidilen Holosko, Bobo ile Nihat'ın yıllık kazançlarının masaya getirildiğini biliyorum. Bu görüşmelerin sporcularla yüz yüze gerçekleştirilmesi ise önemli bir gelişme. Muhatap ile geçmişi sorgulayıp performans değerlendirmesi yapılırken değer tespitine gidilmesinin yararı inkar edilemez bir gerçektir. Bu konudaki uygulamada dünyayla aramızda yaşanan çelişki ise göz ardı edilmemeli.
<p> Bizde liglerin bitmesine az bir süre varken yapılan bu ön anlaşmalar ve akdedilen sözleşmeler bazı aksaklıklara sebep olmaktadır. Bu hal, sporcuya rahatlık getirmekte ve özellikle dereceye oynayan takımlarda mücadele edenlerin geçmişte gözlemlendiği gibi performans düşüklüklerine yol açmaktadır. Buna en canlı örnek ise Nihat, Nobre ve Tello'dur. Yüksek yıllık maaşlar ödenen bu futbolculara ki bunların yanına Tabata ve özellikle Delgado'yu da ekleyerek yeniden bir değerlendirmeye tabi tutulmalı, kulüp lehinde iyileştirmeler yapılmalıdır. Yukarıda belirttiğim muhtemel performans düşüklükleri için sözleşmelere bu hususta bağlayıcı hükümler koyulabilir. Global mali sıkıntı kapsamında her yerde bu ayarlamalar yapılmış ve yapılmaktadır. Buna rıza göstermeyenlere 'Ne sürdün yüzümüze ne verelim eline' demek çok önemlidir.
<p> Rüştü Reçber'in 'Önce Necip'in işini halledin benimki kolay 'demesi' çok anlamlı. Formalarının hakkını veremeyen veya bazı nedenlerden (sakatlık vs.) vermesi zor isimlere yakışan da bu konuyu kendiliklerinden teklif etmesi. Vurdumduymazlık göstermeleri ise kendileri hakkında yapılacak yorumlara katlanmak zorunluluğunu getirir. Halka açık bir sermaye şirketi hüviyeti taşıyan Beşiktaş Futbol AŞ ve derneğini yönetenlerin günü değil, yarını düşünmelerinin önemini idrak etmeleri kaçınılmaz bir gerçektir. a.kececi@za­man.com.tr <br/></p></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=968024), [web.archive.org (arşiv bağlantısı)](http://web.archive.org/web/20100404023929/http://zaman.com.tr:80/yazar.do?yazino=968024)
# İki taraf da mutsuz

*Atıf Keçeci 2010.04.11*

<tr><td class="metin" colspan="2" style="padding-top: 20px; padding-left: 5px; ">Hem Beşiktaş hem de Trabzonspor'un dün geceki hedefi mutlak galibiyetti. Tribünlerin beklentisi ise mücadele gücü yüksek bir karşılaşma izlemek yönündeydi. Ernst, Siyah-Beyazlı kadroya dönüş yapınca Beşiktaş Teknik Direktörü Mustafa Denizli de A.Gücü maçında uyguladığı 3'lü defansı 4'lü hale getirdi, çift liberolu sistem tekrar işlerlik kazandı.</td></tr><tr><td class="metin" colspan="2" style="padding-top: 20px; padding-left: 5px; "><p> İlk yarıda izlediğimiz İbrahim Üzülmez kanat bindirmelerinde daha faydalı işler yapan isim olarak sivrildi. Trabzonspor'un kanat savunucusu Serkan Balcı Yusuf'la yaptığı mücadelelerde gösterdiği başarıyı 33'lük Üzülmez karşısında yakalayamadı. Siyah-Beyazlı takımın, Holosko-Uğur-Yusuf üçlüsü topu karşı alana taşımada başarı gösterseler de verimlilik yönünden ilk yarıda 2-3 pozisyondan fazlasını ortaya çıkaramadılar. İkinci bölgeden çıkışlarda Yusuf, sol çizgide çakılı oynamayıp Holosko ile çapraz koşular yaparak rakip defansı adam ve alan paylaşımında sıkıntıya sokabilmeyi düşündü ancak pozisyon geliştirme adına önemli katkı sağlayamadı.
<p> Trabzonspor, ilk yarıda daha iyi organize olabilse karşı ataklarda yakaladıkları fırsatlardan istifade edebilirdi. Burak ve Alanzinho top kaybetmede adeta yarış halindeydi. Teofilo da anlaşılan hâlâ takımına adapte olamamıştı. Kendini boş gösterme yerine rakiple yan yana olmayı tercih etmesi topla buluşma yönünden handikap oluşturdu. Nitekim Şenol Güneş kendisini daha sonra Ceyhun'la değiştirmek gereğini duydu.
<p> İkinci yarının başlaması ile birlikte mücadele de ivme kazandı. Her iki taraf da bir an önce sonuca gitmek arzusuyla hep atağı düşündü ama bunu gerçekleştirmek için futbolun gereklerini yerine getirme konusundaki beceriyi gösteremedi. Siyah-Beyazlı takımın 60'tan sonra kurduğu baskı sonucu sayı yapamamasının başlıca aktörleri, Karadeniz ekibinin defans oyuncuları ve kaleci Onur'un başarılı müdahaleleriydi.
<p> Mustafa Denizli geç kalınmış Yusuf-Serdar Özkan ve Ernst-Nobre değişikliği ile sahadaki ofansif yönü güçlü oyuncu sayısını artırdı. Karşılıklı ataklar sonuç vermeyince beraberlik her iki tarafa da mutluluk getirmedi. Dün geceki mücadelede en dikkat çeken istatistiki bilgi, kalecilerin çoğunluğu gol vuruşu niteliğini taşıyan şutlara yaptıkları başarılı müdahalelerin sayısının fazlalığıydı. <br/></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=971802), [web.archive.org (arşiv bağlantısı)](http://web.archive.org/web/20100412093918/http://zaman.com.tr:80/yazar.do?yazino=971802)
# Neler oluyor, anlatın bilelim

*Atıf Keçeci 2010.04.15*

<tr><td class="metin" colspan="2" style="padding-top: 20px; padding-left: 5px; ">Ülkemizde son zamanlarda birçok konuda anlamakta zorlandığımız gelişmeler olmakta. Biraz kafa yorduğumuzda sıkılıp vazgeçiyor ve seyirci kalmaya devam ediyoruz.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Siyasetçiler bir alem, kurumlar kargaşa ortamına itilmekte, yargı üzerine tonla laf... Halk bunlardan sıkılıp değişiklik aradığında bir kısmı sporla kendini avutmak istese, orada da bir kavga bir kargaşa... Anlayabilene aşk olsun.
<p>Turkcell Süper Lig'de sona yaklaştığımızda şampiyonluğa oynayan kulüplerin başkan ve yöneticileri sahalarda mücadele eden sporcularından daha çok efor sarf ediyor. Başkanlar TFF'ye, TFF başkanı kulüplere, yöneticiler MHK'ya, MHK yöneticilere laf yetiştirmekten yorgun düşüyorlar.
<p>Bu federasyonun gelmesi için siyasi iktidara şirin gözükmek adına destek verenler bile bugün memnuniyetsizliklerini, hatta güvensizliklerini açıklıyorlar.
<p>Çıkış noktaları, kendilerince haklarının yendiği... Hakem müessesesine hatalı kararlar verdiklerinden ötürü veryansın ediliyor. Bir hafta önce kendi aleyhlerine verilmeyerek rakibin hakkı yenilen durumu görmezden gelip hak aramaktan çekinmiyorlar. Kimseler de bunu kendilerine hatırlatmak cesareti gösteremiyor.
<p>TFF'nin açılımı Türkiye Futbol Federasyonu. Peki gerçekten Türkiye'ye hizmet ediyor mu? Bu kurulların göreve gelmesinde destek ve tavsiyeleri olan kulüp başkanının eleştirilerinin ağırlığı dikkat çekici oluyor. TFF başkanının, "Türkiye'de skor yöneticiliği yapılıyor." sözlerine cevap en ağırından geliyor. Bu başkana, "Sizin desteğinizle ve tavsiyelerinizle kurulan bu federasyona neden tepkilisiniz?" soruma aldığım cevap, "Bizler Hasan Doğan düşüncelerinin devam edeceğini umuyorduk." olmuştu.
<p>Anlayış bu olunca geriye yapılacak fazla bir şey kalmıyor. Federasyon organı olan PFDK, hak mahrumiyeti cezası veriyor, ilgili kişi sokak jargonu deyimiyle "sallamıyor" ve gelip protokol tribününde oturuyor.
<p>Kendilerince penaltıları verilmediği için tepkilerini "hakkımız gasp edildi" , "Fenerbahçe maçına Yunus Yıldırım veya Hüseyin Göçek atanırsa MHK'ye yönelik iyi niyet düşüncemizi gözden geçiririz." diyen yöneticiler, PFDK'ya sevk ediliyor ama meydan okuyanlar için hiçbir yaptırımdan haber alamıyoruz.
<p>TFF'ye olan güvensizliğin giderek artacağı gün gibi aşikâr. Onlar da bunun farkına varmış olsalar gerek, kulüp başkanlarını milli takımımızın ABD'de 19-29 Mayıs tarihlerinde yapacağı 3 hazırlık maçına davet ediyor. Yani ligler 16'sında bitecek ve de balayı başlayacak. Tam Bizans usulü bir taktik varyasyonu.
<p>Bizler bu yaşananlara bir anlam vermiyoruz, Ezel'in Ramiz Dayı'sının bu konudaki yorumlarını çok merak ediyorum. Benim gibi spor ve sanatseverleri kırmayacağını düşünüyorum. Zira ne TFF ne de kulüpleri yönetenler, bu konularda kimselere inandırıcı gelmiyor. Resmen bir tiyatro oyunu sergileniyor tekmili birden... </p>
</p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=973330), [web.archive.org (arşiv bağlantısı)](http://web.archive.org/web/20100606014950/http://www.zaman.com.tr:80/yazar.do?yazino=973330)
# Hayaller bitti

*Atıf Keçeci 2010.04.19*

<tr><td class="metin" colspan="2" style="padding-top: 20px; padding-left: 5px; ">Beşiktaş için şampiyonluk yolunda 'devam' diyebilmek için 3 puan zorunluluktu.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Hafta içerisinde futbolcular yeşil zeminde hazırlanırken yöneticiler de masa başında verdikleri demeçlerle baskı oluşturmak peşindeydiler. Maçların öncelikle sahadaki mücadele olduğu unutuluyor. Ancak her nedense son yıllarda bol açıklamalarla kazanma yolu seçiliyor.
<p> Takım kadroları elimize ulaştığında Siyah-Beyazlı ekipte ilk göze çarpan şey; son haftalarda forma şansı bulamayan İsmail Köybaşı'nın ilk 11'de oluşuydu. Bunun, Mehmet Topuz-Gökhan Gönül ikilisinin sağdan geliştirdikleri ataklara bir önlem alma olduğu anlaşılıyordu. İbrahim Toraman, defansın hemen önünde kademelenerek ortadan özellikle Alex'in gelişlerine ön müdahale için görevlendirilmişti. Zaten kadro ve saha yayılışı, Mustafa Denizli'nin, 'Önce kaybetme' felsefesinin uygulamasıydı. Kalabalık defans kurgusu ve tüm tedbirler daha 2. dakika dolmadan Alex'in yaklaşık 20 metreden ve kaleyi tam karşıdan görür pozisyonda şutuyla darbe yiyordu. Rüştü, sağ direk dibine uzanıyor ama müdahale edemeyince topu filelerden çıkarmak zorunda kalıyordu. Erken öne geçiş, Fenerbahçe'yi rahatlatınca topla daha çok buluşan taraf ev sahibi oldu. Bilica'nın rakibe basıştaki zamanlaması, Alex, Emre ve Özer'in ayağa garanti pas servisindeki başarıları, bu görüntüyü oluşturan ana unsurlardı. 
<p> Beşiktaş'ın, 20. dakikadan sonra defansı ileri çıkartması ve karşı ataklara kalelerinin uzağında müdahale etme planı tutuyor ve oyuna denge geliyordu. Ancak Bobo'nun ilerideki yalnızlığı, kazanılan pozisyonların etkisiz kalmasına sebep oldu. Ataklarda çoğalınamadığı içindir ki üretkenlik yoktu. Mustafa Denizli'nin kazanma isteği ön plana çıksaydı durum mutlaka farklı olurdu. Nitekim Bilica'nın rakibine müdahalesini 'kontrolsüz güç kullanımı' hükmünden penaltıyla cezalandırılması sonrasında penaltı kazanıldı. Ancak Bobo'nun şutunu kurtaran Volkan, maçın kader anını yaşatan isim oluyordu.
<p> Kartal'daki oyuncu değişiklikleri ofansif anlamlıydı ama bu defa rakip önde olmanın sağladığı avantajı koruma adına kontrollü oynadı. İsmi ilan edildiğinde Beşiktaş'ın tepkisini çeken hakem Hüseyin Göçek'in her iki tarafı da memnun etmediğini düşünüyorum. Lugano'nun yerde topa kolla temasını çarpma, Bilica'nın penaltıya sebep olduğu ve sarı kart pozisyonunun hemen sonrasında penaltı yuvarlığını kramponuyla çukurlaştırması açıkça centilmenlik dışıydı ve sarı kart gerektiriyordu. Bu oyuncu da kırmızı kartla oyun dışı kalmalıydı. Özetle; Beşiktaş için şampiyonluk başka bir bahara kaldı. </p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=974730), [web.archive.org (arşiv bağlantısı)](http://web.archive.org/web/20100622101550/http://www.zaman.com.tr:80/yazar.do?yazino=974730)
# Beşiktaş için güzel bir gece olmadı

*Atıf Keçeci 2010.04.25*

<tr><td class="metin" colspan="2" style="padding-top: 20px; padding-left: 5px; ">Fenerbahçe derbisi sonrası azalan umutlar, yerini yönetim ve taraftar tepkilerine bırakmıştı. Hakem hatalarının ve de Federasyon'un yanlı hareket ettiği çıkış noktasıydı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Yönetimin yapmış olduğu basın toplantısı "havanda su dövmekten" farksız kalırken, taraftarın yürüyüşü demokratik haksızlığa başkaldırış gibiydi. Bu denli duyarlılık maalesef Sivasspor maçına taşınamadı. Tribünlerde 23 Nisan Milli Egemenlik ve Çocuk Bayramı münasebetiyle yer alan çok sayıdaki miniklere bile aldırış etmeden yapılan küfürlü tezahürat, gecenin anlamına hiç yakışmadı. Cezalı yönetici ve futbolcu sayısının çokluğu da dün gecenin ilginç olan başka bir yönüydü. Kulübede neredeyse pas tutan Rıdvan ve Necip bu defa sahadaydı.
<p>Beşiktaş, takım olarak "ununu elemiş, eleğini duvara asmış" bir görüntüdeydi. Bir tek İbrahim Üzülmez olan bitene isyan edercesine mücadelesini sürdürdü. Karşı ataklara gitti, defanstaki görevini eksiksiz yerine getirdi. Diğerlerinin, İbrahim'den çok şeyler öğrenmesi gerekir. Eksiklik her zamanki gibi gene orta sahada oyun kurucu olarak 'çakma 10 numara'lara bırakılmıştı. Zaten sezon boyu bu hal yaşandı. Uğur ve Tello, daha önceleri de görevlendirilmiş, o günlerde de verimlilik açısından yoksulluk çizgisini aşamamışlardı.
<p>Şampiyonlar Ligi'ne ikinci sıradan katılım şansının en azından daha mümkün oluşu, bu maçın mutlak 3 puanla bitirilmesini gerektiriyordu. Ancak rakibin de ligin son sıralarından kurtulmak için puana ihtiyacı vardı. İlk 45'te misafir takımın futbol adına daha iyi işler yapan ve pozisyon açısından daha fazlasını yakalayan taraf olduğunu izledik. İkinci yarıda oyuna, sakatlanan Ferrari'nin yerine İbrahim Kaş girdi; ancak bu genç, gene maçın en şanssız ismiydi. 54'te markajındaki oyuncunun topuk pasına yenilince sonrasında pozisyona sahip olan Cihan, takımı adına skoru 1-0'a taşıdı.
<p>Siyah-Beyazlı takım, bu defa iyi işler yapan taraf görünümündeydi. Yenik durumdan 5. dakika sonra Bobo'nun şık vuruşu ile eşitliği sağladı. Oyucu değişiklikleri itici güç olmuştu. Nitekim organize ataklar mutlaka sonuca giderdi ve öyle de oldu. 81'de Holosko, kendinden bekleneni yaptı ve takımına üstünlük sağlayan golü attı. Mücadelenin skora etkisi beklenirken kaptıkları topla süratle karşı kaleye giden Sivasspor, Kamanan'la eşitliği sağladı ve Kartal, bir daha hüsran gecesi yaşamaya mahkum oldu. Hakem Kuddusi Müftüoğlu ise birkaç pozisyonda tartışmalı kararlara imza attı. a.kececi@za­man.com.tr </p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=976889), [web.archive.org (arşiv bağlantısı)](http://web.archive.org/web/20100606014957/http://www.zaman.com.tr:80/yazar.do?yazino=976889)
# Geçti Bor'un pazarı!

*Atıf Keçeci 2010.04.29*

<tr><td class="metin" colspan="2" style="padding-top: 20px; padding-left: 5px; ">Hayatımıza gireli çok uzun zaman olmasa da özellikle Avrupa'da en büyük yardımcımız navigasyon sistemi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Gideceğiniz yerin ismini veriyorsunuz; sizi 'adrese teslim' kargo gibi en kısa yoldan ulaştırıyor. Beşiktaş yönetiminin son gelişmeler üzerine takip ettiği yolun çıkmaz olduğunu böyle bir sisteme havale etseydiniz anında cevaplardı!
<p>Başarısızlığın üzerini 25 cm çaplı bir penaltı atış dairesinin kazılması sonucu çıkan toprakla örtme düşüncesi sonrasında yaşananlar, ne kadar 'abesle işgal' olduğunu ortaya koydu. Hakem ile kural hatasını birbirinden ayırt edemeyecek kadar spor kültüründen yoksun kişilerin 'hak arama'ya çıkmaları günü kurtarmak gayretinden öte bir şey değil. Zaten akil kişiler, olayı bu şekilde değerlendirmekte. 2009 Mayıs'ında sezonun iki kupalı takımı olarak caka satılırken hayatın devam ettiği ve ağustos ayında yeni bir heyecana yelken açılacağı hesabının doğru yapılmadığı gün yüzüne çıktı. Süper Lig şampiyonluğunun ardından Şampiyonlar Ligi'nde üst düzey takımlarla mücadele başlarken kadro revizyonu ve takviyesinin yetersizliği saf dışı kalınarak belirgin bir şekilde kanıt teşkil etmiştir.
<p>Beşiktaş'ta revizyon anlamında Ertuğrul Sağlam, Zapo ve Ali Tandoğan başta olmak üzere birçok isim gönderildi. Bunların yerine Erkan Zengin ve Rıdvan Şimşek alındı. 8,5 milyon Euro'ya Tabata, 5,5 milyon Euro'ya da İsmail Köybaşı bin bir methiyelerle kadroya dahil edildi. Hatta Tabata'ya yer açmak için bonservisine 6 milyon 150 bin Euro, kendisine de yıllık 2,4 milyon Euro ödenen Delgado saf dışı edildi. Nihat Kahveci olayı da bunların üzerine tuz biber oldu. Yönetim, Mehmet Topuz'un transferinde aciz duruma düşünce günü kurtarma adına kendi özkaynağından yetişmiş bir isme 4,5 milyon Euro bonservis ve maaş olarak 4 milyon Euro gibi inanılması güç bedeller ödedi. Güya kadro zenginleştirildi. Bırakın Avrupa'yı, dünyada 30 yaşında iki yıl sakatlık yaşamış bir futbolcuya bu paraların yüzde 25'i bile verilmez.
<p>Ligde atılan 35 ve yenilen 22 gol sayısı aslında her şeyi anlatıyor. Şu anda Bursaspor'un şampiyonluğu için ter dökenleri gördükçe yapılanların yanlışlığı bir daha net bir şekilde ortaya çıkıyor. Beğenilmeyenler zirve yarışında, Beşiktaş ise Avrupa Ligi'ne, o da ön elemeden katılmayla teselli arayışında! Bunlar gibi onlarca yanlışı sıralamak mümkün. FIFA ve UEFA'daki dosyası en kabarık kulüplerden biri olmak da işin başka acı bir yönü. Bütün bu olup bitenlerin de görülmediği sanılıyor. "Hakkımız yeniliyor." denilerek gerçekleştirilen basın toplantısındaki acziyet ortada. Kural, talimat ve statü incelenmeden ortaya çıkıp sadece hedef saptırmaktan başka bir işe yaramayan toplantı sonrasında TFF'ye yapılan 'maçın tekrarı' istemi ile bilgisizlik tavan yaptı. 
<p>Yönetim içerisinde Orhan Saka, Metin Keçeli gibi tecrübeli isimler olmasına rağmen düşülen bu durum çok düşündürücü. Siyasî yorum anlayışı, sportif arenada prim yapmaktan öte ters teper. Hâlâ tepkiler ve yazışmalar esnasında ortaya sürülen "Neyin 12. ve 14. maddesi ve Futbol Müsabaka Talimatı'nın 22 ve 24. maddeleri bu konulara mesnet edilmiş" hâlâ cevabını alamadım. Hukuk işleriyle iştigâl eden yedek üye Avukat Ahmet Akpınar Bey'le yaptığım telefon söyleşisinde bu konuyu sorduğumda, "Siz yazın, biz cevabını veririz." demişti. TFF kendilerini cevapladı ama ben hâlâ bekliyorum...
<p>Yineliyorum; bu yapılanlardan kulüpte doğru yolu gösteren kişilerin olmadığını anlıyoruz. Bu yöntemle sadece tribünleri kandırır, sağa sola küfür edilmesine sebebiyet verir ama Beşiktaş'a hiçbir şey kazandıramazsınız. 5 kupa sloganı ile Aziz Yıldırım'a cevap yetiştirmek kolay da sözlerin yerine getirilememesi kişilerden çok kurumları derinden yaralar. Bu olaylardan 100'üncü defa ders çıkaramazsanız gelecek adına umut taşıyamazsınız. Artık bu işleri unutup ileriye bakmak gerekir. Zira adama en yakını bile 'Servi gibi umutlar döndü birer iğdeye, geçti Bor'un pazarı sür eşeği Niğde'ye' der. a.kececi@za­man.com.tr </p>
</p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=978417), [web.archive.org (arşiv bağlantısı)](http://web.archive.org/web/20100606012141/http://www.zaman.com.tr:80/yazar.do?yazino=978417)
# Beşiktaş yeni uyandı

*Atıf Keçeci 2010.05.03*

<tr><td class="metin" colspan="2" style="padding-top: 20px; padding-left: 5px; ">Dünkü mücadele, hedefsiz kalmış Beşiktaş için angarya niteliğindeydi. Ancak Diyarbakırspor'un Süper Lig'e tutunabilmesi için puanlara ihtiyacı vardı. Mustafa Denizli 'kuşun kafese dönmeyeceği!' belli olunca takımda gençleştirmeye gitmişti.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Rıdvan, İsmail Köybaşı ve Necip Uysal'a forma vermişti. Birbirine alışmış defans bloku yeniden revize edilmişti. Gelecek sezonun hesaplarını, bu düşüncenin kaynağı diye düşünmek yanlış olmaz.
<p> Denizli, forvet hattında Nihat ve Tello'yu kenarlarda; Bobo'yu tek golcü olarak klasik bölgesinde görevlendirmişti. Böylece mutlaka puana ihtiyacı olan rakibi çift hücumcuya yöneltmişti. Tazemeta ve Bebe'ye Erdal-Barış ikilisi hücumda çoğalmak adına yardımcı oldular. Rakibin bu oyun anlayışı karşı atak şansı doğduğunda dezavantaj olabilirdi. Fakat Beşiktaş'taki genel isteksizlik, pozisyon oluşturma adına verimliliğe dönüşemedi.
<p> İlk yarıdaki tek gol, Tello'nun serbest atışta uzak direkte topu İbrahim Toraman'la buluşturmasıyla geldi. Yeşil-Kırmızılı takımın rakibi kalesinin uzağında karşılama taktiğiyle topu orta sahaya yığması ne kendisine ne de Beşiktaş'a şans sağladı. İlk devrede karşılıklı iki topun direklerden dönmesi her iki taraf için de yitirilen gol pozisyonları oldu. Dün gece üç gencin oyun içerisindeki verimlikleri ileriye dönük olumlu düşünülebilir. Özellikle Necip, paslardaki isabetiyle sivrildi.
<p> Bindirmelerde ön plana çıkan İsmail Köybaşı, bu özelliğini dünkü maçta Rıdvan'a bırakmıştı. Rıdvan, kanadından sıklıkla atağa kalkarak topun ileriye taşınmasında etkili oldu. Tello-Nihat ikilisinin güzel futbol için şart olan çapraz koşularla yer değiştirmeleri, uzun süredir özellikle Yusuf Şimşek-Holosko ikilisinden görülmeyen işlerdi. Sayı açısından fayda getirmese de seyir zevki açısından olumluydu. İkinci yarıya hızlı giriş, ev sahibini umutlandıran Tazemeta golüyle karşılık buldu.
<p> Sonrasında da maça asılan taraf olarak sahada daha fazla mücadele etmelerine rağmen sonuca gitmede başarısızdılar. Kale önünde rakip atağı önleme adına topa müdahale eden Abdullah, takımının belki de kaderini tayin eden golü kendi kalesine attı. Şanssızlık, takımın da moral olarak düşmesine neden oldu. Bu anlarda sahada varlığını kabul ettiren Beşiktaş, karşı kaleye sıklıkla gitmesinin sonucunu aldı. Tello'nun golü skoru 3-1'e taşıdı. Sonuç Siyah-Beyazlı tarafa bir kazanç sağlamazken Diyarbakırspor'un Süper Lig'de kalma şansı da zora girdi. </p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=979766), [web.archive.org (arşiv bağlantısı)](http://web.archive.org/web/20100606015002/http://www.zaman.com.tr:80/yazar.do?yazino=979766)
# Şimdi düşünme zamanı

*Atıf Keçeci 2010.05.13*

<tr><td class="metin" colspan="2" style="padding-top: 20px; padding-left: 5px; ">Beşiktaş'ın lokomotifi; tartışmasız getirileriyle futbol şubesidir. Burada sağlanan başarının karşılığı manevi olduğu kadar kulübün hayatiyetinin idamesi için gerekli olan paradır.</td></tr><tr><td class="metin" colspan="2" style="padding-top: 20px; padding-left: 5px; "><p>Şampiyonlar Ligi'ne katılım ortalama 30 milyon Euro'nun kasaya 8 ay içerisinde girmesi demektir. Bu, akıllı yönetimler için kuvvetli bir meblağdır. Süper Lig'de de yeni uygulamalarla sezon içerisindeki galibiyetler bile getiri sağlamaktadır.
<p>Geçmiş sezonun muhasebesini yaptığımızda bu yollardan gelen paralar maalesef yanlış yönetim ve transfer harcamaları sebebiyle hiçbir artı değer kazandırmadan buhar olup uçmuştur. Geçtiğimiz günlerde ödenmeyen ve bir kısmı temerrüde düşmüş vergi borçlarından dolayı TFF'den lisans alınmama tehlikesini 107 yıllık çınara yaşatanların yüzlerini acaba kızartmış mıdır? Konuyla ilgili yardım talebi almak için Maliye Bakanı'nın kapısının çalınması yakışık değil. KDV'nin mutlak ödenme zorunluluğunu kulak ardı edilip Bakan'dan taksit istenmesi büyük kulüplerin kimler tarafından yönetildiğini herhalde anlatmaya yetmiştir!
<p>Devlete karşı kutsal görevlerin başında gelen vergi ödeme mükellefiyetini yerine getirmezsen stat için izin istemeye gittiğinde kabul görmezsin. 14 milyon TL'lik KDV borcu için başkanın şahsi çekleri ve 7 milyon civarındaki muhtasar (vs.) borçlarının taksitlendirilmesi, TFF nezdinde lisans sorununu çözmüştür; ancak bu paralarınnasıl ödeneceği hakkında gerekli tedbirler alınmazsa yarınlarda sıkıntı daha da büyüyerek karşımıza gelir. Bizler söylüyoruz, bizler işitiyoruz. Özellikle 'geçmişten ders aldığını' dile getiren Başkan Yıldırım Demirören'in anlayışında bir değişiklik görülmüyor. Kulüp borç içerisinde yüzerken ödenen maaşlara baktığımızda bu kurumun 'bir eli yağda bir eli balda' olduğunu sanırsınız. İletişimin başındaki kişi, 11 bin TL maaş almaktaymış. Ayrıca kendisine yıllardır bir de araba tahsis edilmiş. Benzin ve sürücü bedelleri kulüp tarafından ödenmekteymiş. Kariyeri ve kulüp içerisindeki yaşamı belli bu şahsın kerameti nedir, merak konusudur! Amatör sporcuların aylık 600-700 liralık zorunlu yol ve yemek paraları aylardır ödenmezken bunlara verilen yüksek paraların mutlaka bir sebebi olmalıdır.
<p>Benzer şekilde işi ortalığı karıştırmak, kongre simsarlığı yapmak olan, kartvizitinde BJK Derneği Genel Koordinatörü yazan şahsa ödenen 12 bin TL'nin de sebepleri mutlak açıklanmalıdır. Bu hususları sorduğumda bazı yöneticilerden aldığım cevap "Başkan bilir." olmaktadır. Bir kısmının 'biraz sabret, sıra oralara da gelecek' demelerinin sonucunu merak ediyorum. Bu konularda gerekli düzeltmeler yapılmadığı takdirde hepsinin peşinde olacağımı şimdiden söylüyorum. Bu kulübün gerçek emekçileri zor şartlar altında yaşamlarını sürdürmeye gayret ederlerken bu Başkan'ın kanatları altındaki ballı personele ödenen paralar hiç mi vicdanları sızlatmamaktadır?
<p>Kulüp borç içerisinde, maaşlar hâlâ ödenmemiş; ama gündemde Quaresma'nın transferi var! 12 tane yabancın varken yeni bir ilave yapmaya kalkarsan Gordon bile seni köşeye sıkıştırır ve sözleşme feshi için yüksek bedeller talep eder. Bakın; güvendiğiniz Mansimov açıklama yapmış, "Benim futbolcu transferi sözüm yok." diyor. CEO'su yönetim kurulu üyesi Alaattin Aykaç mazeretsiz 3 toplantıya katılmamış; yani tüzük gereği üyeliği düşmüş durumda. Yani güvendiğiniz dağlara kar yağıyor. Bu anlayışla yola devam etmek Beşiktaş'ı aydınlığa çıkarmaz. Şimdi düşünme zamanı. Oturup 'nasıl düzlüğe çıkarım'ın hesapları yapılmalı. Bunu da bizler değil, bu işi bilerek görev almış, seçimi kazanmak için milyon dolarlar sarf etmiş Başkan Yıldırım Demirören yapacaktır.<br/></p></p></p></p></p></td></tr>

Kaynak: [zaman.com.tr](http://zaman.com.tr/yazar.do?yazino=983357), [web.archive.org (arşiv bağlantısı)](http://web.archive.org/web/20100514155829/http://zaman.com.tr:80/yazar.do?yazino=983357)
# İnancın zaferi...

*Atıf Keçeci 2010.05.17*

<tr><td class="metin" colspan="2" style="padding-top: 20px; padding-left: 5px; ">Geçen sezon Anadolu'dan da şampiyon çıkar dedirtemeyen Sivasspor'un bu arzusunu bu sene Bursaspor son haftaya taşımışsa zaten bütün alkışları hak etmiş demekti.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Beşiktaş'ın beğenmediklerine forma verip bu başarıda söz sahibi yapan diğer beğenilmeyen Ertuğrul Sağlam ise diğer takdirleri hak eden teknik adam olmuştur. Kendi takdirleriyle 350 milyonluk takımla büyük vaatlerle sezona başlayan Beşiktaş'a ise bu sezon sadece hüsran yaşamak kalmıştı. Bu yüksek maliyetli takım Bursa'ya 6'sı özkaynaktan olmak üzere 16 futbolcu ile gelmişse çok düşünmek gerekir. Fink'ten sağ bek oluşturmak, benden astronotluk beklemek kadar eşdeğerlidir. Dün yol boyunca Yeşil-Beyazlıların şampiyon olmuş kadar coşkulu olmaları olayı hazmetmiş olmalarının göstergesiydi.
<p> Bursa Atatürk Stadı, her noktasıyla maça hazırdı. Gözler sahada, kulaklar İstanbul'daki maçtaydı. Futbolcular ise maçı alıp Fenerbahçe'den gelecek kendileri için şan, şöhret, para ve Türk futbolu için ise bir devrim yapmanın mutluluğunu yaşatacak sonuç haberindeydi. İlk gol haberi İstanbul'dan geldiğinde kısa bir sessizlik olsa da sonrasında tam destek tekrar sahne aldı. Dün geceden önemli bir mesaj da Bursaspor-Beşiktaş dostluğu adına yaşandı. Maç öncesinde, devamında ve sonrasında bu anlamda hiçbir kötü tezahürat olmadı. Bu da işin başka bir sevindirici tarafıydı. 
<p> Siyah-Beyazlı takım açısından üçüncülük şansının var oluşu; 32. ve 43'te gelen Batalla ve Ali Tandoğan çıkışlı İbrahim Toraman tarafından son vuruşu yapılan goller, bu hayalleri de bitirince bundan sonrası angarya haline dönüştü. Beşiktaş açısından önemli kazanç genç Necip Uysal'ın artık Süper Lig oyuncusu olduğunu kanıtlayan futbolu ve de zorunluluktan da olsa kulübede görev bekleyen dört özkaynaktan yetişmiş gençlerin bulunmasıydı.
<p> Beşiktaş açısından bu maçın teknik, taktik ve sonuç açısından konuşulacak bir tarafı yoktu. Geldi, oynadı ve rakibini alkışlarıyla Şampiyonlar Ligi'ne yolcu etti. Bundan sonrasında adına yeniden yapılanma demenin daha doğru olacağı radikal kararların alınıp yürürlüğe koyulması gerekir. Bu sezon kayıp hanesine yazılı olarak tarihe geçecek; ama liglerimiz oynanmaya devam edecektir. Yani başka bir deyişle hayat devam etmektedir. Şampiyonluk heyecanını son maçın son dakikasına kadar futbolseverlere yaşatan Bursaspor ve Fenerbahçe'yi herkes çılgınca alkışlamalıdır. Bursaspor için herhalde ayrı bir sayfa açmak gerekir. Bir devrime imza attılar. İstanbul dükalığına son vererek büyük kulüplere dar bütçelerle de şampiyon olunabileceği gerçeğini bir şamar gibi indirdiler. Tüm Bursa camiasına en üstün takdirler, tebrikler, hepinize helal olsun. Şampiyonluk ananızın ak sütü gibi saf, temiz ve şaibesiz. Bir kere daha helal olsun. İnancın zaferini herkese yaşattığınız için sağ olun, var olun. Avrupa'daki başarılarınızı alkışlamak en büyük dileğimizdir.</p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=984884), [web.archive.org (arşiv bağlantısı)](http://web.archive.org/web/20100606013752/http://www.zaman.com.tr:80/yazar.do?yazino=984884)
# Gerçeklerle yüzleşmek

*Atıf Keçeci 2010.05.23*

<tr><td class="metin" colspan="2" style="padding-top: 20px; padding-left: 5px; ">Futbol sezonu uzun yıllar sonrası üç büyükler ve Anadolu temsilcisi Trabzonspor'dan sonra Bursaspor'un şampiyonluğu ile son buldu.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Yeşil-Beyazlılar deplasmanda dahi üç büyükler dediğimiz takımları skor itibarıyla geriden gelip yenmek başarısını da bizlere gösterdiler.
<p>Sezonun son maçlarının neticeleri şampiyonu belli etti. Bursaspor iç sahada Beşiktaş'ı daha iyi oynayarak mağlup ederken Fenerbahçe rakibi Trabzonspor önünde kaleci Onur'un görevini layıkıyla yapmasının sonucu ve sayıca fazla gol şansını değerlendirememesi nedeniyle puan kaybına uğrayıp şampiyonluk ipini göğüsleyemedi.
<p>Buraya kadar anlattıklarımız sporun, dolayısıyla futbolun gerçekleri.
<p>Ancak sonrasında çıkarılan fırtınalar bu anlayışla hiç uyuşmayan ve de yakışmayan olaylar. Önce İbrahim Toraman suçlandı, bilerek kendi kalesine gol attı diye. Oysa futbolun içerisinde benzer şekilde yapılan binlerce kendi kalesine golü görmek mümkündür. Seneler önce Beşiktaşlı sağ bek Recep Çetin'in bir Şampiyonlar Ligi maçında kendi kalesine attığı gol var ki tam jeneriklikti.
<p>Şampiyonluk bekleyen diğer takımların başkan ve yöneticileri Bursaspor'u kutlarken Fenerbahçe cephesinden haklarının yendiği imasının yapıldığı basın toplantısında enteresan olaylar gündeme getirildi. Bu defa gündemde Beşiktaş kalecisi Rüştü Reçber vardı. Milli kaleci "Fenerbahçe'nin oynayacağı takımlardaki oyuncuları aradığı ve galip gelmeleri için telkinde bulunduğu" şeklinde kendilerince suçlanıyordu. Oysa aradığı ifade edilen takımlardan Kasımpaşa, Beşiktaş'ın Ziraat Türkiye Kupası'ndan elenmesine ve de Süper Lig'de puan alarak iddiasının azalmasına neden olmuştu.
<p>Fenerbahçe'nin maçlarını yönetecek hakemlerle ilgili bir tek Yunus Yıldırım'a itirazları olmamıştı, son maça da verilmesine kimseler bir şey demedi. Aksi durum yaşansaydı TFF ve MHK yanmıştı.
<p>Hiç kendileriyle, dolayısıyla gerçeklerle yüzleşmeyi düşünmediyseler ben sadece bir hususu hatırlatayım.
<p>Bursaspor'un şampiyonluğunun gerisindekiler adı büyük diye geçenlere ders mahiyetindedir.
<p>Bu takımın toplam maliyeti bir Güiza'nın Fenerbahçe'ye veya bir Tabata'nın, Nihat'ın Beşiktaş'a tek başlarına mal oluşlarından daha azdır. Toplam 18 milyon TL değerindeki bir futbol takımı başarıyı yakalıyorsa diğerlerinin kendilerini aklamak yerine, bu hususta kafa yormaları gerekir. Bir maçla ipini çektikleri Ertuğrul Sağlam, Tabata'ya yer açmak için üstüne para verilerek Bursaspor'a verilen Zapo ve beğenilmeyerek serbest bırakılıp aynı formayı tümüne yakın sezon maçlarında giyen Ali Tandoğan'ın durumundan gerekli dersler alınmalıdır.
<p>Başkan Aziz Yıldırım'ı bugün eleştirenler düne kadar iki adım gerisinde yürüyenler ve her dediğine "olur" verenler değil mi?
<p>Aziz Yıldırım, TFF ve kurulları dahil her birimi neredeyse tayin etmiş kişidir. Merhum Hasan Doğan federasyonunun listesinin hazırlanmasında söz sahibi olmuştur. Buna kimsenin itirazı olabileceğini düşünmüyorum.
<p>Bütün bunları düne kadar kabullenenlerin bugün karşısına geçmeleri kabul görmez. Demiri tavında dövmek ustalıktır, gerisi şirinlikten öteye geçmez. Zaten hiç kimse de bu serzenişlere kulak asmıyor, herkesin gözü cambazda. a.kececi@za­man.com.tr </p>
</p></p></p></p></p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=987174), [web.archive.org (arşiv bağlantısı)](http://web.archive.org/web/20100606011441/http://www.zaman.com.tr:80/yazar.do?yazino=987174)
# Kendimizi kandırmayalım

*Atıf Keçeci 2010.06.01*

<tr><td class="metin" colspan="2" style="padding-top: 20px; padding-left: 5px; ">Süper Lig'in Bursaspor'un şampiyonluğuyla sonuçlanmasından çıkarılacak dersler üzerine kitap yazmak mümkün.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Bursa cephesi başarıyı kutlarken; Futbol Federasyonu Euro 2016'nın ev sahipliğini alabilmek için sıkı bir çalışma ortamına girmişti. Ancak istenilen olmadı ve işi Fransa kaptı. İş diyorum; zira böyle bir organizasyonun maddi getirisi uzmanların hesabıyla 4 milyar Euro. Sıkıntı içerisindeki bazı devletleri düzlüğe çıkaracak bir rakam. Başarılı olamamamız üzerine herkes kendince bir değerlendirme yapıyor. Ancak dikkat çeken husus, Futbol Federasyonu'ndan yana olanlarla olmayanların görüşleri zıtlık taşıyor. Pazar günü 'Türk sporunun uluslararası platformdaki yeri' konulu bir panel vardı. Konuşmacı iki spor adamının konuya bakışları yukarıda bahsettiğim karşıtlığa en güzel örnek.
<p>Eski milli takımlar menajeri Can Çobanoğlu, Euro 2016'nın alınamamasının sebeplerini sıralarken genel anlamda Federasyon'un yetersizliğinden bahsetti. Ayrıca TFF'nin kolektif bir çalışma içerisine girmeyerek güç kaybına uğradığına işaret etti. Bunların içerisine FIFA Başkanı Sepp Blatter'e olan yakınlığı ile İsviçre milli maçından sonra meydana gelen olaylara verilen cezaların indirimindeki rolüne dikkati çekti. Platini'nin UEFA başkanlığı için başrolde gözüken ve başarılı olan eski TFF başkanı Haluk Ulusoy'dan, benzer şekilde uluslararası ilişkilerde etkili Ali Şen'den faydalanılmamasını eleştirdi.
<p>Diğer katılımcı Şansal Büyüka ise TFF'nin yaptığı olumlu çalışmaları bizzat yakından bildiğini ve başarılı bulduğunu anlattı. Cenevre'deki oylamada 'din ve kültür' farklılığının bu sonucu doğurduğunu belirtti. Çobanoğlu'nun bize oy veren ülkelerle nasıl bir kültür ve din birlikteliğimizin olduğunu sorması ilginçti. Görüldüğü gibi olay, 'bizden olanlarla olmayanların' kavgasına dönüştü. Kulüpler cephesinde ise başarısız olan üç büyüklerin divan, mali ve tüzük tadil toplantıları vardı. Beşiktaş Divan Kurulu toplantısı 22 Mayıs olarak ilan edilmesine rağmen üç gün sonrasında 'salon organizasyonundaki hata' gerekçesiyle 19 Haziran'a yani 4 hafta sonrasına atıldı. Oysa 22 Mayıs günü Ceylan Oteli Dolmabahçe Salonu'nda başka bir etkinlik yoktu, yani doğru olmayan bir sebeple toplantı ötelenmişti. Gerçek ise Başkan Yıldırım Demirören'in başarısız sonuçlanmış bir ligin hemen sonrasında ve transferler konusunda somut gelişmelerin olmayışından ötürü toplantının ileri tarihe atılmasını istediği. Divan Kurulu da doğru olmayan bir gerekçe ile bu talebi yerine getirmiş oluyordu.
<p>Toplantı yapılsa Futbol AŞ'nin ve derneğin ilk üç aylık bilançoları açıklandığından görüşülmesi mümkün olacaktı. Bu hususta divan yönetiminin yanlış yaptığı düşüncesini taşıyorum. Fenerbahçe'de mali, Galatasaray'da tüzük tadil kongrelerinde eleştirilerden daha ziyade medyaya tavır takınıldı. Herhalde mali tablolarının borç hanesindeki rakamların çokça bilinmesi istenmiyordu. Hüsnü Güreli üstadın yaptığı çalışmada ortaya çıkan; 4 büyük kulübün total borcunun 971 milyon lira oluşu bu durumu teyit eder gibiydi. Fenerbahçe, Galatasaray ve Beşiktaş'ın borçları 300 milyon liraya yaklaşırken Trabzonspor ise 120 milyon lirayla son sırayı alıyordu.
<p>Sözünü ettiğim panelde tartışılan mali hususlar sonrası çıkan ortak sonuç; geleceğin bugünleri aratacağı şeklindeydi. UEFA mali kriterlerinin Federasyon tarafından sıkı şekilde uygulanması istendi. Şansal Büyüka'nın kulüplerin bu hale gelişinin önemli sebeplerinden birinin ülkemizin yabancı çöplüğüne dönüştüğü, 6+4 kontenjanının konuşulmasının yanlışlığına vurgu yapması bu işlerle uğraşanların kulağına küpe olması gerekir. a.kececi@za­man.com.tr </p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=990296), [web.archive.org (arşiv bağlantısı)](http://web.archive.org/web/20100604010201/http://www.zaman.com.tr:80/yazar.do?yazino=990296)
# Şimdi özür zamanı

*Atıf Keçeci 2010.06.06*

<tr><td class="metin" colspan="2" style="padding-top: 20px; padding-left: 5px; ">Hafta başından beri Beşiktaş Kulübü'ndeki gelişmeleri sessiz sedasız izliyorum. Quaresma ile başlayan olaylar, Teknik Direktör Mustafa Denizli'nin rahatsızlanmasıyla yön değiştirdi. Bu konuda herkes kendince yorumlar yaptı. Görevi kamuya bilgi aktarmak olan medyada ise enteresan işler oldu. Yorumları ve haberleri incelediğimizde basının bir kısmının Başkan Yıldırım Demirören'den, diğer bölümün Mustafa Denizli'den yana tavır aldığını gözlemledim. Küçük bir kesim de ortadan hareket etmeyi uygun görmüş, yakışanı yapmıştı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p> Öncelikle gerçekleşmeyen Quaresma transferine bakarsak yurtdışı kaynaklı bilgiler Portekizlinin baştan beri Beşiktaş'a ilgi duymadığı şeklindeydi. Yani uzun dönem defalarca Madrid ve Milano'ya gidiş-gelişler seyahat masrafından öteye geçememişti. Sonunda da başa dönüldü ve olay kapandı. Çok konuşulan ve zaman içerisinde sert açıklamalara sebep olan Mustafa Denizli'nin ayrılışı üzerine, öncesi ve sonrasında değişik haber ve yorumlarla gündem oluşturulmaya çalışıldı.
<p> Bir kısım medya Beşiktaş'ta bazı işlerin döndürüldüğünü, özellikle eski yönetici Hasan Arat Bey'in açıklamalarından yola çıkarak verdi. Bazı mevcut yönetim kurulu üyeleri, şahsım da dahil medya mensuplarıyla söyleşilerinde bu gelişmeleri yayın organlarından öğrendiklerini itiraf etti. Çarşamba günü yapılan özel toplantıya katılan 11 yöneticinin, Mustafa Denizli ve yerine düşünülen Schuster'le ilgili gelişmelerden haberlerinin olmadığını beyan ettiklerini biliyorum. Mustafa Denizli'nin teknik direktörlükten ayrılacağını anlayanlardan bazıları, hemen kendisine Futbol Genel Koordinatörlüğü görevinin verileceğini duyurdu.
<p> Bu arada hipokrat yemini etmiş bir tıp adamı olan Prof. Dr. Mete Düren'in olaylarda hedef olarak gösterilmesi ayıbı da sıkılmadan konuşuldu. Denizli'nin rahatsız olmadığı, düzmece oyunlarla görevinden alınmak istendiği cüreti bile gösterildi. Bilgi sahibi olmadığını söyleyen yöneticiler, Mete Düren'i arayıp Denizli'nin hastalığını sormamalarına nasıl bir cevap verecekler merak ediyorum! Aynı şekilde Quaresma ve Schuster ile ilgili gelişmeleri öğrenmek için yöneticilerden Serdal Adalı ve Cengiz Zülfikaroğlu'nu aramışlar mıdır? Bunların cevabı 'hayır' ise yönetici koltuğunda niçin oturdukları konusunda kendilerini sorgulama gereği duymuşlar mıdır?
<p> Kulüpten Başkan Yıldırım Demirören vasıtasıyla yapılan açıklamada Schuster ile temasa geçilmediği vurgulandı. Oysa eski yönetici Celal Kolot, kendisinin de bulunduğu bir ortamda Alman teknik adamın menajerinin de avukatlığını yapan İspanyol Vicente Montes'e Beşiktaş'la yapılacak sözleşme metni üzerinde çalışma yapması için gelen e-maili gördüğünü açıkladı. 4 ay önce bir operasyon geçiren Mustafa Denizli ile nisan ayı başında 2010-2011 sezonu için ön anlaşma niteliği taşıyan mukavele imzalanmıştı. O tarihte günümüzde yaşanan sağlık sorunlarının oluşabileceği düşünülerek alternatif hazırlamanın yanlışı olamaz. Burada hata, bu görüşmelerin medyaya sızdırılması olmuştur. Bazı kişi ve yayın organlarınca Denizli'nin rahatsızlık geçirmediği, bunun bir senaryo olduğuna cevap verememenin en büyük sıkıntısını Prof. Dr. Mete Düren çekmekteydi. Kişinin sağlığıyla ilgili tıpta geçerli bir mahremiyet anlayışı vardı, bundan vazgeçilemezdi. Bunları yazıp söyleyenler, biraz gayret etseler çok geniş olmasa da mevcut durumun ne olduğunu anlayabilirlerdi.
<p> Şahsen bu bilgileri edinmek için çaba sarf ettim ve gerçeklere ulaştım. Mustafa Denizli ciddi bir sağlık problemi yaşamaktaydı. Yükselen tansiyonu hayati bölgede olmasa da arka beyinde bir etkileme yapmıştı. Bu durum İzmir'de tespit edilse belki de seyahat etmesine izin verilmezdi. Dün öğle saatlerinde kendisine kesin teşhise gitmek adına bir seri laboratuvar testine imkan verecek müdahale yapıldı. Bu esnada yanında başkan, yöneticiler ve doğal olarak Prof. Dr. Mete Düren de vardı. Çıkacak sonuçlar, deneyimli teknik adamın yaşamının bundan sonrası için de önem taşımakta. Temennimiz bu spor dostunun sıkıntılardan bir an önce kurtulması ve başta sağlıklı yaşamı olmak üzere ülke futboluna katkı sağlamak üzere aramıza dönmesidir. Bu konuda ahkam kesenler, bilmeden yaptıkları demek istediğim haksızlıklar için Prof. Dr. Mete Düren ve Mustafa Denizli'ye kocaman bir özür borçlu. Tabii ki bu olgunluğa ve büyüklüğe sahipseler!..</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=992243), [web.archive.org (arşiv bağlantısı)](http://web.archive.org/web/20100607222228/http://www.zaman.com.tr:80/yazar.do?yazino=992243)
# Bernd Schuster ağzıyla kuş tutabilir mi?

*Atıf Keçeci 2010.06.11*

<tr><td class="metin" colspan="2" style="padding-top: 20px; padding-left: 5px; ">Beşiktaş'ta tuhaflıkların ardı arkası kesilmiyor. Teknik Direktör Mustafa Denizli'nin gerçek rahatsızlığına insanları inandıramama sıkıntısı camia içindeki güvensizlik boyutunu ortaya koydu.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Yönetimin, Bernd Schuster'le yaptığı ön görüşmeyi bile gizleyememesi güven zafiyeti yaşandığının bir göstergesi. Sonrasında ise trajikomik olaylar peş peşe geldi. Başkan Yıldırım Demirören 'haberim yok' derken, eski futbol şube sorumlusu Celal Kolot mukavele taslağını gözleriyle gördüğünü söyledi. Schuster haberleri 2-3 aydan beri gündemdeydi. Ve anlaşmaya varıldığı bugün (dün) açıklandı. Resmi olarak Schuster'le ilgili bir yalanlama gelip gelmediğini bilemiyorum. Yönetim içerisinde de Ümraniye'deki futbolculara benzer yerli-yabancı (!) durumu olduğu görülüyor. Asil yöneticilerden Alaattin Aykaç ve Emin Önal, işi bıraktıkları için gelişmelerden haberdar olmamaları normal. Diğer 8 üyenin futbol şubesi ile ilgili gelişmelerden bihaber olduklarını kendi ifadeleri olarak kulaklarımla duyduğum gibi medyada da sıklıkla yer aldı. Yani kendileri yönetim içerisinde olaylara yabancı kaldı. 5 kişilik futbol komitesine, 3'ü için 'şeklen yer verilmiş bir ekip' demek, yaşananları izledikçe daha net anlaşılmakta. Şeffaflık lafı ederken böbürlenenlerin bu yaşananlar karşısında ne diyecekleri hakikaten merak ediliyor.
<p>Boyutsuz bir teknik direktör krizini aşamayan yönetimden daha ileri bir başarı beklemek hayalden öteye geçmeyecek bir hal. Biz krizin atlatılmasını beklerken olay kendi içinde yeni krizler doğurmakta. SPK'ya da görüşmelere başlandığı bildirilen 6 teknik adamdan biri ile anlaşılmasına rağmen hedef şaşırtmacası yapmayı tahlil edemeyecek kadar karşılarındakileri saf görmek, kendilerinin başlarını kuma gömdüklerinin işareti.
<p>Bunların üzerine bir de önceki gün Yıldırım Demirören'e yakınlıkları ile bilinen iki gazeteye Juande Ramos ile yapılan görüşmelerin resimlerinin servis edilmesi de kendilerince ayrı bir kurnazlık. "İşte görüldü biz hepsiyle görüştük" diyebilmek için başvurulan bu yöntem çok alaturka bir düşünce. Sokak jargonu anlatımıyla "kimse yememiştir". Büyük bir ihtimalle İspanya'da bulunan heyet, en uygun olduğu için Bernd Schuster'in tercih edildiğini açıklayacak. İşte bu noktada seri problemler yaşanacak.
<p>Bunları sıralarsak:
<p>Öncelikle bilgisizlikten yakınan yöneticiler, Başkan'ın "Benim Alman hocayla görüşüldüğünden haberim yok" sözleri üzerine olası birlikte imza töreninde Mustafa Denizli'nin veda toplantısındaki gibi masa arkasında "konu mankeni" gibi resme girecekler mi?
<p>Bazıları ki, özellikle kendilerinden 'eski-tecrübeli yönetici' diye bahsedilen ve imza yetkisi olanlar, "kongre bana bir yükümlülük verdi ancak hiçbir etkinliğim yok" deyip "eyvallah" diyebilecek mi?
<p>İki sezondur Beşiktaş'ın yaptığı transferlerde ön planda olan menajer Ahmet Bulut'a komisyon ödenmekte mi? Ödeniyorsa resmi temsilcisi olmadığı teknik adam ve futbolcular ile ilgili hangi fasıldan bu işlemler yapılmakta?
<p>Juande Ramos'lu fotoğrafları çekenin ismi belirtilmemiş görüşme resimlerini kullanan gazetelerde. Gazete sorumluları kendilerini önemli bir iş yapmış gibi mi yoksa yukarıda sıralamaya çalıştığım senaryonun son halkası gibi mi görmekte? Bunlar gibi birçok soru Bernd Schuster'in imza merasiminde Başkan Yıldırım Demirören'in bulunması halinde daha da artarak gündeme gelecek. Bu konuda en büyük sıkıntıyı Bernd Schuster yaşayacak "ağzıyla kuş tutsa" kendisini beğendirmede zorluklar yaşayacaktır.</p>
</p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=994203), [web.archive.org (arşiv bağlantısı)](http://web.archive.org/web/20100612221955/http://zaman.com.tr:80/yazar.do?yazino=994203)
# Mali yapılar, yabancı kontenjanı ve özkaynak düzeni

*Atıf Keçeci 2010.06.21*

<tr><td class="metin" colspan="2" style="padding-top: 20px; padding-left: 5px; ">Türkiye Futbol Federasyonu, adı büyüğe çıkmış bazı kulüp başkanlarının baskısıyla ülke futboluna darbe niteliği taşıyan yabancı kontenjanını artırdı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Spordan sorumlu Devlet Bakanı Faruk Özak'ın serzenişleri bile kulak ardı edildi. Yabancı futbolcu sayısındaki artış, kulübe dışında bile fazlalık oluşturmasıyla sıkıntıya sebebiyet verebilir. Örneklersek; şu anda Beşiktaş'ın kadrosundaki yabancı sayısı Hilbert'in de gelmesi ile 12'ye çıktı. 22 kişilik Süper Lig kadrosu içinde 10 yabancının yanında 12 yerli olacak. 6'sı saha içi, 2'si kulübe, diğer ikisinin de tribüne çıkması, bedava gelmedikleri için kulüplere mali külfet getirecek. 30 yaşındaki Nobre kadroda olup yıllık 2,4 milyon Euro'yu cebe indirirken oynayıp oynamamasını dert asla dert etmeyecek.
<p>Geçtiğimiz sezon bonservisine 6,750 milyon ve de kendisine yıllık 2,3 milyon Euro ödenen Delgado idmanlarda ter atarak sezonu kapattı. Bu duruma Tabata'nın kadroda bulunuşu sebep oldu. Bu oyuncuya 8 milyon Euro bonservis bedeli ödendi. Sadece bonservis gideri toplam 15 milyon Euro'luk ödeme karşılığında bu oyunculardan alınan verim sıfırdır.
<p>Tabata ve 5,5 milyon Euro ödenerek alınan İsmail Köybaşı ile son maçlarda zaruretten oynatılan Necip'in yaptığı iş ve aldığı paralar kıyaslandığında sorumluluk taşıyan kulüp yöneticilerinin vicdan muhasebesi yapmaya cesaret etmeleri halinde içlerinde bir yangın çıkması mutlak. Sorumluluk sahiplerinin yüzleri bu gerçekler karşısında kızarmalı.
<p>Beşiktaş 80'li yılların başlarında günümüzdeki gibi mali sıkıntılarla boğuşuyorken 1977 yılında rahmetli Mehmet Üstünkaya başkanın destekleri ile kurulan öz kaynak düzeni kurtarıcı oldu. Kurtuluşun bu yolla olacağına inanarak yola çıkıldı ve istikrarlı şekilde yol alındı. 1983 şampiyonluğunda Eskişehir'de final gollerini atan Ziya Doğan aynı zamanda arkadan gelen gençlerin de yolunu açtı. Adana Demirspor kupa maçında 10 tanesi özkaynak düzeninden gelen oyunculardan kurulu takımın maçı, Metin (3), Ali (3) Feyyaz (3) attığı gollerle kazanması bu düzenin doğruluğuna en büyük örnek.
<p>Günümüzde bu inanış kalmadı. Eldeki gençler Batuhan, Serdar Özkan, Can Erdem, Orhan Gülle ve niceleri gibi kıymetler önemsenmedikleri için elden kaçırıldı. Schuster'in gençlere değer verdiği için tercih edildiği söylenmekte. Del Bosque ve Tigana için de aynı şeyler söz konusuydu. Aynı o dönemlerde olduğu gibi bu gençler hazırlık kamplarına götürülecek, sonrasında geldikleri yere gönderilecek.
<p>Bir yıl zarfında 175 milyon TL'lik borç 285 milyon TL'ye çıkmışsa gelecek adına bir değil bin defa düşünmek gerekir. Devlete karşı en büyük yükümlülük olan vergi ödeme görevi maalesef 2007 yılından günümüze kadar yerine getirilmemekte. Özellikle devlet maliyesi adına tahsil edilen KDV bedelleri bile kullanılmaktan çekinilmemekte. Buna rağmen Tabata'nın kulübüne bonservis bedeli ödemesinde ne hikmetse hiçbir bir aksaklık yaşanmadı. Vergi yüzsüzleri karşısında açık alınlı bir kulüp olan Beşiktaş, maalesef günümüzde bu safta yer aldı. Tabata, İsmail Köybaşı, Delgado, Holosko, Rüştü, Zapo, Sivok, Nobre ve benzeri isimlerden oluşan kadronun 6 yıllık Yıldırım Demirören başkanlığı döneminde sadece bir şampiyonluk kazanması düşündürücüdür. Zira bu dönemin başlangıcında kulübün borcu 17,5 milyon dolar yani günümüz hesabıyla 26 milyon TL iken, bugün 285 milyon TL'dir. Sadece geçen yıla oranla kıyasladığımızda 175 milyon TL olan borç 285 milyon TL'ye ulaşmış, yani on iki ayda 110 milyon TL artmıştır. Bu da yüzde 60'lık bir orana tekabül etmektedir. 1 Mayıs 2004 tarihi ile bugün arasında oluşan borcun oranı 11 kat artmış, oran ürkütücü boyuta ulaşmıştır.
<p>Son dönem içerisinde 115 milyon TL'lik bir girdi olduğu da düşünüldüğünde sadece bu senelik giderin 225 milyon TL'ye ulaştığını görüyoruz. Bu rakamların üzerine Quaresma ve diğer transfer giderlerini de ilave edecek olursak borç rakamı 350 milyon TL'yi buluyor. Yapılan Divan Kurulu toplantısında birçok üyeden borçlardan nasıl kurtulunacağı yönünde gelen sorulara, eski savcı, şimdilerin kulüp saymanı Engin Baltacı Bey cevap veremedi. Quaresma transferini kendilerine adeta şemsiye yapıyorlar. Dünya starı denilen bu oyuncunun son iki sezonda ne yapmadığı ortada. İyi futbolcudur da, bu kadar şaşaa takım içindeki diğer futbolcuları nasıl etkiler hiç düşünüldü mü? Sporcu psikolojisini bilenler, sözlerimi daha iyi analiz eder. Beşiktaş 80'li 90'lı senelerde üst üste şampiyonluklar kazanırken kadro yapısındaki öz kaynaktan gelmiş sporcu sayısı bir daha gözden geçirilmeli ve mali açıdan düzlüğe çıkmanın yol haritası çizilmeli. "Öz kaynağımıza döneceğiz" sözleri, bu uygulamalar yapılmadığında havada kalmaya ve söyleyenlerin kendilerini tatmininden öteye geçmeyecektir..</p>
</p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=997816), [web.archive.org (arşiv bağlantısı)](http://web.archive.org/web/20100623091034/http://www.zaman.com.tr:80/yazar.do?yazino=997816)
# Taraftar yıldız ister ama yönetim önce gelirleri artırmalı

*Atıf Keçeci 2010.06.30*

<tr><td class="metin" colspan="2" style="padding-top: 20px; padding-left: 5px; ">Taraftar her zaman takımında dünya çapında büyük yıldızların forma giymesini arzu eder, yönetimler de kamuoyunda gündem oluşturmak için bu transferleri büyük bir iştahla yaparlar.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Beşiktaş yönetimi de transfer dönemini hayli hareketli ve hararetli geçiriyor. Quaresma transferi beklenen sesi fazlasıyla getirdi bile. Ama unutulmaması gereken bazı gerçekler var. Taraftarlar Robinho'yu da istiyor. Beşiktaş isterse onu da alabilir ama yönetimin bence dönüp kasasına bir bakması gerekir. Çünkü Beşiktaş'ın borç yükü alıp başını gidiyor.
<p>Beşiktaş büyük transferler yapmalıdır, ama bu giderini karşılayacak gelir akışını da sağlamalıdır. 8 milyon Euro karşılığı alınan Tabata'nın kazandırdığı nedir? Kaç tane ürün satımından ne miktar para kasaya girmiştir? Quresma başarılı olursa futbol olarak sağlanan güzellik ne oranda nakde dönüşebilecektir?
<p>Kurulan istişare heyetleri içerisinde yer alan ve konusunda Ziraat Bankası Genel Müdürü Can Akın Çağlar ve uluslararası arenada dahi tanınan Mali Müşavir olarak Hüsnü Güreli gibi fevkalade deneyimli isimler olan finans istişare kurulu şimdiye kadar hiçbir toplantı yapmamıştır. Aldığım duyumlar bu kişilerin duruma şiddetli biçimde tepki vermekte olduklarıdır. Beşiktaş'ın mali kaynak olarak gördüğü ürün satışlarının organize edildiği Sportif Ürünler AŞ'de yaşananlar dikkat çeken boyuttadır.
<p>Futbol AŞ'nin 2 aya yakın zaman diliminde genel müdür olarak hizmet veren A.Bülent Çağlar'ın açıklamaları önemli gerçekleri su yüzüne çıkartmıştır. Çağlar ile Başkan Yıldırım Demirören arasında akdedilen sözleşmede bu şirketin özerk olması ve de ayrı bir bütçe ve mali disiplinle yönetilmesi hükmü yer almaktadır. Ayrıca şirket gelirlerinin kendi bütçesi içerisinde değerlendirilmesi, şirket dışında kullanılmaması şartı çok yerinde bir düşünüşle hüküm haline getirilmiştir.
<p>Bu hükümlerin uygulanabilirliği ticari ve de hukuki statülere uyulması halinde işlerlik kazanır. Oysa Sportif Ürünler AŞ'nin perakendeciyle buluştuğu Kartal Yuvaları'nın tamamına yakını şahıs firmalarıdır. Bunların önemli bölümü de Beşiktaş kongre üyeleri ve yakınlarınındır. Yapılan bayilik anlaşmalarında önemli şart olan "maddi teminat" konusunda esnek davranıldığı, Quresma formalarının satışa çıkarılması esnasında tespit edilmiştir. Mali tablolarda görüldüğü gibi bu mağazaların günümüzdeki borç riski 3 milyon TL'yi aşmışken karşılığındaki teminat miktarı sadece 300 bin TL civarındadır. "Banka teminat mektubu" veren bayiye miktarın artı yüzde 50'si nispetinde kredi tanınması esasının uygulanmadığı görüldüğünde olaya genel sekreter Fahrettin Curaoğlu'nun müdahalesi sorumlu yönetici ile hukuk işlerini yönetenler arasında sıkıntı yaratmış ve bu durum medyaya da yansımıştır.
<p>Hiç teminatı olmayan veya miktarını aşanlara "peşin ödeme" karşılığı özellikle güncelliğinden ötürü Quresma formalarının satılma şartı ticari bir gerek olmasına rağmen bu işten menfaati olanları rahatsız etmiştir. Günümüzde Sportif Ürünler AŞ'nin, mal aldığı firmalara önemli borcu bulunmaktadır. Satın alınan bu malların satış bedelleri maalesef kendi içerisinde kullanılmayıp özellikle futbol şubesinin giderlerini karşılamadaki havuza atılmaktadır. Sürümü olan bazı malların üreticilerinin doğrudan bayilerle temasa geçtikleri bilinen bir gerçektir. Bir de bu mağazalarda korsan satış işi vardır. Yakın geçmişte aynı şahsın üç mağazasında uygulanan icra işlemi esnasında durum ortaya çıkmıştır. Bu hususta da ciddi denetim şarttır.
<p>Hep söylenen ancak hiç dikkate alınmayan "mali reform için radikal karar alma" günü gelip geçmektedir.
<p>Alınacak kararları Beşiktaş camiasının menfaat beklentisi olmayan geleceğin hesabını yapan çok büyük bölümünün destekleyeceğinden kimsenin şüphesi olmamalıdır. a.kececi@za­man.com.tr </p>
</p></p></p></p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1000972), [web.archive.org (arşiv bağlantısı)](http://web.archive.org/web/20100825121632/http://www.zaman.com.tr:80/yazar.do?yazino=1000972)
# Sezon açılıyor ama kafalar karışık

*Atıf Keçeci 2010.07.14*

<tr><td class="metin" colspan="2" style="padding-top: 20px; padding-left: 5px; ">Beşiktaş, 2010-2011 resmi sezonunu yarın akşam oynayacağı UEFA Ligi 2. ön eleme maçıyla açıyor.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Rakip 2 sene önce kurulmuş ve ilk defa Avrupa'ya çıkan yazlık takım görüntüsündeki Faroe Adaları'ndan Vikingur.
<p> Siyah-Beyazlı ekibin, ilk maçta alacağı açık farklı bir galibiyetle turun geçiş vizesini alacağı ve rövanşı formalite anlamına sokacağı anlaşılıyor.
<p> Takip eden turda Beşiktaş, daha birbirini tanımış, teknik direktörüne alışmış, kafalar rahat bir şekilde maçlarını oynayacaktır. Uygun bir rakip çıkması halinde Siyah-Beyazlı takımın gruplara kalma şansının oldukça yüksek olduğunu görebiliriz. 'Kafaların daha rahat olacağı' derken her sezon olduğu gibi bu defa da transfer olaylarında bazı hesapsızlıkların yaşanmasını kastediyorum. Teknik direktörden çok başkan ve yönetici tercihi ile yapılan transferler sonrasında yaşananlar gözler önünde cereyan ediyor.
<p> Bu anlamda geçen sezon Tabata örneği ilk sırayı alır. Başkan Yıldırım Demirören'in tercihi Mustafa Denizli'nin kafasına uygun olmamalı ki bu oyuncu forma bulamadı. Oysa maliyeti 8 milyon Euro'ydu ve karşılığı 0 (sıfır) olarak alındı. Bu sene de UEFA Ligi ilk ön eleme maçları için gönderilen listede Fink, Zapo ve ne gariptir ki 20 gün önce alınan Hilbert'in olmayışı sıkıntıya sebep oldu. Öyle ki UEFA'ya gönderilen isim listesi devlet sırrı gibi saklandı. Oysa olay apaçık ortadaydı. Gönderilen 25 kişilik listede UEFA şartlarına uyum anlamında 4 adet kulübün kendi yetiştirdiği (15-17 yaş arasını kulüpte geçirmiş) ve de gene 4 adet ulusal federasyonun kaydı altında yukarıdaki şartları taşıyan öz kaynak düzeninden gelmiş sporcu bulunması gerekmekteydi. Misal göstermek istersek birinci kategoriye Necip'i, ikincisine ise Rıdvan Şimşek'i söyleyebiliriz. Bu A liste tanımlaması yapılan ve her kategori başlamasından bir gün evvel isim değişikliği yapılabilme şansı olan durumdur. Bir de B liste vardır ki buraya kendi yetiştirdiğiniz isimleri sınırsız ilave edebilirsiniz. (1.1.1989 ve küçük doğum tarihliler). UEFA bahse konu bu listelerdeki yabancı uyruklu sayısını ulusal federasyonların tespit ettiği şekilde kabul etmektedir. Bu da bilindiği gibi 6+2+2 formülü sonucu 10 futbolcudur. Dün bu yazı kaleme alındığı saatlerde Guti transferi sonuçlanmadığı için listenin kesinleşmediğini düşünebiliriz. Bugün halledildiğinde hemen UEFA'ya verilen listedeki bir isimle değişiklik yapılarak bu iş halledilecektir.
<p> 'Guti için değer mi?' sorusu çokça konuşulmaktadır. 34 yaşında ve o mevkide oynayacak başta Delgado varken Beşiktaş gene menajerlerin tuzağına düşürülüyor denmektedir. Biraz aralayacak olursak Schuster, Quresma, Hilbert gibi isimlerin transferlerine resmi yetkisi olmamasına rağmen aynı menajerin devrede olması düşündürücüdür. Bu işlerin üzerine Guti transferinde de aynı yetkisiz menajerin devrede olması, bu işlere aşina kişilerin kafalarını iyice karıştırmakta ve "acaba"sı bol senaryolar yazılmaktadır.</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1005088), [web.archive.org (arşiv bağlantısı)](http://web.archive.org/web/20100825121958/http://www.zaman.com.tr:80/yazar.do?yazino=1005088)
# Kurnazlara imkân verilmemeli

*Atıf Keçeci 2010.07.26*

<tr><td class="metin" colspan="2" style="padding-top: 20px; padding-left: 5px; ">Beşiktaş Futbol Komitesi adı altında yöneticiler Serdar Adalı ve Cengiz Zülfikaroğlu, Başkan Yıldırım Demirören'in kontrolünde özellikle dış transferde yoğun mesai harcıyorlar.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Bu konuda tecrübe eksiklikleri olduğundan Başkan'ın uyarılarıyla başarılı sonuçlar da aldılar. Quaresma çoklukla tribünlere hoş gelen özellikleriyle işin göz zevki tarafını da etkileyen bir isim. Ödenen para Tabata ile kıyaslanırsa yüksek de değil. Takım oyununa yapacağı katkı oranında ismi büyüyecektir. 3 maçlık bir seri sonunda gol atamaması üzerine eleştiri getirilecek bir hâl olmamalıdır.
<p>Portekizli yıldızın gol atmaktan ziyade attırmak özelliği taşıdığı hatırlardan çıkarılmamalıdır. Hilbert kendi halinde sessiz bir şekilde Fink gibi elinde bonservisiyle gelip hizmet için sırasının kendisine gelmesini bekliyor. Bu tip oyuncular çoğu zaman sansasyonel transferlerden takım oyununa uyum ve performans olarak daha üst seviyelere çıkabilmektedirler. Adanaspor'dan alınan Ersan, özkaynak düzeninden gelen ve U-19 kaptanı Ümit Milli Takımı'na çağrılan Sezer Özmen ile Emre Özkan'dan daha mı yetenekli izleyip göreceğiz. Bu öz evlatlara ayda 2 bin lirayı bile 3 taksitte ödeyen zihniyet, 350 bin lira garanti ve maç başı paraları verirken bu hususları da düşünmelidirler.
<p>Komite bir konuda daha hassas davranmalıdır. Geçmiş yıllırda yabancı kontenjanını boşaltmak için "Yıllık maaş giderlerinden kurtuluyoruz." gerekçesiyle karşılıksız veriliş, sağlıklı bir ticari anlayış değildir. 4,5 milyon Euro'ya alınan Zapo'nun önceki sezon Bursaspor'a bu şekilde sunulması, günümüzde de aynı durumun yaşanacağını bekleyen kurnazların ağızlarını sulandırmaktadır. Tello'yu transfer ederken ödenen menajerlik ücretinin 600 bin Euro oluşunu eleştirenlerin başında geliyordum. Şililinin hiç olmazsa bu masrafın alınarak Eskişehirspor'a gönderilmesi, kulübün menfaatlerini açısından önemliydi. Kimsenin kulüp adına mirasyedi gibi davranma hakkının olmadığı bilinmelidir.
<p>Eskişehirspor stoper ihtiyacını gidermek için Beşiktaş Teknik Direktörü Schuster'in yabancı tercihlerini beklemektedir. Alman hocanın aklı çelinmezse Zapo'nun kadroda kalacağı aşikâr. Aksi olur, bu oyuncu bir de Eskişehirspor'a verilirse, alınacak kiralama veya bonservis bedelinde yazılı rakam tatmin edici bulunmazsa bu durum sıkıntı oluşturacaktır. Diğer kontenjan dışında kalacak yabancılar için de aynı gerekçelerle takip altına alınacağı akıllardan çıkarılmamalıdır. Bonservisine 6 milyon 250, yıllık maaş olarak kendisine 2 milyon 400 bin Euro ödenen Delgado konusunda da gelişmeler merakla beklenmektedir.
<p>Futbol komitesi ve Başkan, işyerlerini yönetirken taşıdıkları 'muteber tüccar' gibi düşünceleri daha da titiz davranarak Beşiktaş'ın menfaatlerini korumak ve kollamak adına da uygulamalı. Bu, öncelikle vicdani borçları olmalıdır. Zira Beşiktaş'ın kimselere 'himmet' edecek hali yoktur. UEFA'nın mali kriterlere uyum konusunda Avrupa Ligi'nden ihraç etiği Real Mallorca kulübüne uygulanan yaptırıma dikkat edilmelidir. a.kececi@zaman.com.tr</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1008771), [web.archive.org (arşiv bağlantısı)](http://web.archive.org/web/20100924114840/http://www.zaman.com.tr:80/yazar.do?yazino=1008771)
# Her rakip Plzen gibi olmaz!

*Atıf Keçeci 2010.07.30*

<tr><td class="metin" colspan="2" style="padding-top: 20px; padding-left: 5px; ">Beşiktaş için elemelerdeki ilk rakipler, kâğıt üzerinde kolaydı. Orta Avrupa takımı olan Plzen'in Vikingur'dan daha güçlü olduğu belliydi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Nitekim maç başlayıp dakikalar ilerlediğinde Plzen topla daha çok oynayan taraftı. Mücadele öncesinde Bernd Schuster, basın toplantısında Plzen gibi müsabakaların, oyuncularını tanımak bakımından önemli olduğunu söylüyordu. Holosko'yu görmek istediğini söylemesi, bunun temel dayanağıydı.
<p> İlk 11'de Hilbert, Bobo'nun sakatlığından ötürü de forvette Nobre şans bulmuştu. Defansta sağ stoper Erhan Güven klasik dörtlüyü bozmuştu. Önde Ernst ve Delgado'nun alışkanlık haline geleceği düşünülürken Guti kadroya dahil olduğunda ne olacağı tartışılır hale geldi. Hilbert ve Quaresma, santrforun sağında ve solunda çizgiye yakın oynarken Nihat destek görevini üstlenmişti. Alman teknik adamın sahaya yayılışı, ilk iki maçı düşündüğümüzde farklılık gösteriyordu. En dikkat çeken husus, orta alan denilen ikinci bölgeyle ileri adamlarının arasındaki geniş boşluktu. Kenar bindirmeleri anlamında da özellikle ilk yarıda ne Erhan ne de İbrahim Üzülmez yeterli katkıyı sağlayamadı.
<p> Siyah-Beyazlı takım etkili olamadı, bunun başlıca sebebi de topa hükmedecek futbolcularının ortalıkta gözükmemesiydi. Hücumda organize olunamama sıkıntısı daha önce bahsettiğimiz 2'nci ve 3'üncü bölgedeki futbolcuların arasındaki mesafenin fazlalığından kaynaklanıyordu. Rakip, ilk yarının tamamında daha etkiliydi. 28'de çalışılmış bir duran top organizasyonunda en yetenekli futbolcu olarak dikkat çeken takım kaptanı Horvath, herkes kale önüne orta beklerken 18 dışında çaprazda yer almıştı. Limbersky'i gördü ve onun düzgün vuruşu dün gecenin başarılı adamı Hakan'ı mağlup etti. Sonrasında Rezek'in kullanamadığı iki pozisyon var ki yürekleri ağızlara getirecek cinstendi.
<p> Devre biterken Quaresma'nın kazandırdığı penaltı atışı gecenin sürpriziydi. Delgado beraberliği sağlayan isimdi. Devre arası Schuster'in aklını başına getirmiş, önce Nihat'ı Necip'le, ardından Hilbert'i Tabata ile değiştirerek orta alandaki boşluğu kapama adına bir hamle yapmıştı. Bu durum oyuna denge getirdi. Temsilcimiz, rakip kalede bu defa daha fazla pozisyon bulur hale geldi. Dün gece de gözler haliyle Quaresma'daydı. Bu oyuncunun karşısındaki oyuncular gördüğümüz kadarıyla kendilerini aşırı motive edecek. Rajtoral'ın dünkü oyununda bu durum net şekilde görüldü. Portekizli'nin bu konuda uyarılması, rakiplerine karşı daha duyarlı davranmasının uygun olacağı anlatılmalı. Beşiktaş, Plzen'i İstanbul'da rahat geçer; ancak 3. elemede daha üst seviyede bir takımla eşleşeceğini düşünürsek hazırlıkların buna göre yapılması gerekiyor. a.kececi@za­man.com.tr </p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1010364), [web.archive.org (arşiv bağlantısı)](http://web.archive.org/web/20100730200531/http://zaman.com.tr:80/yazar.do?yazino=1010364)
# Kara Kartal İnönü'de havalandı

*Atıf Keçeci 2010.08.06*

<tr><td class="metin" colspan="2" style="padding-top: 20px; padding-left: 5px; ">Avrupa arenasında mücadele eden takımlarımızın rakipleri, kendileriyle kıyaslama yapılamayacak kadar güçsüzdü.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Fenerbahçe'nin Young Boys karşısında yaşadığı hüsranın sonrasında Galatasaray, OFK Belgrad eşleşmesinde farklı bir skorla tur atladı. Akabinde gözler, İnönü Stadı'nda Plzen maçına çevrilmişti. Beşiktaş'ın taraftarı önünde erken bulacağı bir gol, skor zenginliğini beraberinde getirebilirdi.
<p> Sivok'un sakatlığı sebebiyle Zapo, Nihat'ın yerine de Holosko sahadaydı. Çek Cumhuriyeti'nde sol kenara yakın oynayan Quaresma, karşısına geçen Rajtoral Frantisek'in yakın ve sert markajından rahatsızlığından olmalı ki bu defa çoklukla sağdaydı. Seyircinin gözdesi haline gelen Portekizli yıldız, hatalar yaptığında bile hoşgörüyle karşılandı, böylece oyundan kopmadı. 39'da attığı gol, vuruş tekniği olarak 10 numaranın üzerindeydi. Delgado'ya kestiği ve gol olan toptaki şık hareketleri sevginin karşılığı oldu. Plzen 10 kişi kaldığı 32. dakikaya kadar yüksek tempoda mücadele eden taraftı.
<p> Siyah-Beyazlı temsilcimiz organize olmada geçmiş sezondan kalan sıkıntıları yaşamaya devam ediyor. Ernst'in defansa yakın oynaması, orta sahanın yükünü genç Necip'in sırtlamasına yol açıyor. Delgado'nun daha fazla oyuna katkı sağlaması, Arjantinli'nin forvetlere servis açısından artı bir güç kazandıracağı bilincinde olması gerekiyor. Kanaatim, takımımızın golü erken bulacağı ve farka gideceği şeklindeydi. Rakibin kaptan Horvath dışında genç bir takım oluşu, 39 sezon sonra Avrupa kupası maçı oynaması, motivasyon açısından itici bir güç olabilirdi. Bu riski ilk yarıda ortadan kaldırmak adına Beşiktaş skora oynayamadı.
<p> İkinci devrede iyi futbol ve sayıca fazla goller seyretme herkesin umuduydu. Tur için galibiyet yeterliydi; ancak İnönü Stadı'nı dolduran taraftarları ayağa kaldırmak güzel olacaktı. Dün gecenin en büyük yıldızı ise bence Necip'ti. Defansa yardım etti, rakibe erken pres uyguladı, kazandığı topları arkadaşlarına hatasız servis yaptı. Çek temsilcisinin ikinci oyuncusu da kırmızı kart görünce Beşiktaş için mutlu son, 'malumun ilanı' gibiydi. Zaten bu bölümden sonra sahada sadece Kartal vardı. Beşiktaş Vikingur ve Plzen'e karşı oynadığı futbolla kesinlikle yetinmemeli. Zira play-off maçlarındaki rakiplerin bu ikiliden bir gömlek üstün olacağı akıllardan çıkarılmamalı. Dün gecenin dikkat çekici olayı ise ilk defa siyah tenli bir hakemin ülkemizde maç idare etmesiydi.</p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1013034), [web.archive.org (arşiv bağlantısı)](http://web.archive.org/web/20101006031554/http://www.zaman.com.tr:80/yazar.do?yazino=1013034)
# Kartal'ı izleyen büyük keyif alır

*Atıf Keçeci 2010.08.11*

<tr><td class="metin" colspan="2" style="padding-top: 20px; padding-left: 5px; ">Geçen sezonu hüsranla kapatan Beşiktaş, yeni döneme büyük umutlar taşıyan değişimlerle başladı. Transferde takip edilen yol akılcı olunca camianın desteği de kaçınılmaz oldu. Önceki dönemlerde çoklukla sıkıntısı çekilen ve bir türlü arzulanan ancak sahip olunamayan oyun kurucu, takım lideri gibi vasıfları taşıyan isme Guti ile ulaşıldığını söyleyebiliriz.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Real Madrid gibi dünya markası bir kulüpte 15 yıl geçirilmesi umursanması gereken bir kariyer. Tribün hayranlığını beraberinde getiren Ricardo Quaresma da değişik özellikleriyle geçmişe göre daha heyecan verici bir ortam yaşanmasını sağlayacaktır. Hilbert düşük maliyetiyle çokça göze batan bir isim değil. Ancak yabancı kontenjanının müsait olması halinde kadroda bulunmasında fayda olan bir futbolcu. Genç kaleci Cenk Gönen ise Siyah-Beyazlı takımın kalesine ipotek koyacak yeteneğiyle büyük kazanç.
<p><img align="right" border="0" src="http://web.archive.org/web/20100825122028im_/http://medya.zaman.com.tr/2010/08/11/besiktas.png"/>
<p>İbrahim Toraman ve özellikle Sivok'un uzun süreli sakatlıkları ise şanssızlık. Bu eksiklikler yabancı kontenjanının formüle edilmesinde yeniden değerlendirme yapma zorunluluğu getirdi. Defans olarak önceleri gidecekler arasında ismi geçen Zapo ve Ferrari şimdilerde 'denize düşen yılana sarılır' misali ihtiyaç duyulan oyuncular haline geldi. Alman teknik adam Bernd Schuster'in 'oyuna katılımı yavaş ve yetersiz' sözleriyle yollanmasını istediği Ferrari'nin bu oyun anlayışını değiştirmek hocasının işi. Oyuncundan isteğini söylersin, başaramıyorsa o zaman değerlendirirsin. Geçen sezonun kasetlerini seyredip İtalyan stoperi için böyle bir kanıya sahipse yanlış yapmış olur. Zira Mustafa Denizli'nin iki sezonluk çalışması esnasında takım 7-8 defansif özellikle futbolcuyla, 'evvela kaybetmeyelim' düşüncesiyle kuruluyordu.
<p>Zapo'nun son iki maçtaki performansı bu anlayışı destekleyen görüntülerle doluydu. Guti'li Kartal, bu sezonun en fiyakalı takımı haline geldi. Tüm futbolseverler arzulanan 10,5 numara istemlerine İspanyol oyuncuyla kavuştu. Takımda geçmiş sezondan asgari 8 futbolcunun kadroda olacağını düşünürsek önceki alışkanlıklardan kurtulmak için Schuster'e çok iş düşecek.
<p>Deneyimli çalıştırıcının çabuk ve atak futbol oynatacağını düşünürsek bu noktada en zayıf halka olarak Delgado ve Tabata'yı görüyoruz. Bu isimlerin durumu zaten hazırlık döneminde de ortaya çıktı. İzlenimlerimiz, Beşiktaş'ın yeni sezonda seyir zevki yüksek bir ekip olacağı. Yani yıllardır özlemini çektiğimiz 'çubuğumuzu yakıp keyfimize bakacağımız' günlerin çok uzak olmadığını net bir şekilde görüyoruz. Beşiktaş'a ve tüm takımlarımıza sağlıklı, başarılı ve fair-play ruhunun üst düzeylere çıktığı bir sezon diliyorum. a.kececi@zaman.com.tr</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1014658), [web.archive.org (arşiv bağlantısı)](http://web.archive.org/web/20100825122028/http://www.zaman.com.tr:80/yazar.do?yazino=1014658)
# Başlangıç olarak iyi

*Atıf Keçeci 2010.08.15*

<tr><td class="metin" colspan="2" style="padding-top: 20px; padding-left: 5px; ">Spor Toto Süper Lig'in yeni Bucaspor ve flaş transferleriyle vitrin zenginliği oluşturan Beşiktaş, İzmir'de sezon açılışı yaptı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Siyah-Beyazlı takım az ama öz; Ege temsilcisi 20'nin üzerinde yerli-yabancı transferiyle lige 'merhaba' dedi. Beşiktaş tarafında kadro tertibatında düşünülen isimler forma bulmuştu. Buca'da çoğu tanınmayan futbolcular, Bülent Uygun'un tercihi ile ilk 11'de yer almıştı.
<p>İlk 20 dakikada görülen, Beşiktaş'ın 4'lü defans yaptığı yönündeydi. Onların önünde ve yakınlarında Ernst, daha ileride Nihat, Guti, Necip ve Quaresma ve de santrfor olarak Bobo. İlk yarıda topa sahip olan misafir takımdı. Alman Ernst kazandığı topları serviste öncelikli olarak Guti'yi tercih ediyordu. Usta oyuncu, kondisyon eksikliğinden olacak ileride çoğalmak adına çoklukla meşin yuvarlağı servis etti. Oysa ataklara katılıp adam eksiltmeyi ve de rakip yarı alana yakın oynamayı düşünmeliydi. Bu, baskılı oyuna skor zenginliği getirilememesinin en büyük sebebiydi. 
<p>Beşiktaş forvet transfer etmeden önce bu mevkiide oynayan futbolcuya pozisyon oluşturacak oyun düzenine kavuşmalı. Bobo santra çizgisine kadar gelerek top kazanmaya çalışıyor. Guti kendi yarı alanından ayağa garanti paslar atıyor ama topa sahip olan arkadaşı rakip kaleye 50 metre mesafede olunca final topu olma özelliğini kaybediyor.
<p>İlk yarıda Quaresma bir etkili top kesti, onu da Guti dışarıya yolladı. O pozisyonun dışında atraksiyona dönük hareketlerle tribünleri eğlendirdi. Siyah-Beyazlı takım ikinci yarıya golle başlayarak farka gitmek adına önemli bir avantaj yakaladı. Guti bu defa defansın arkasına Bobo'yu kaçırtarak gerekeni yapmıştı. Kanat ataklarının yanı sıra göbekten hücuma kalkmanın etkisi bu pozisyonun yaşanmasıyla görülmüş oldu. Yenik duruma düşen ev sahibi, en azından skorda denge sağlamak adına çok adamla atak futbola döndü. Yakaladıkları fırsatları ise değerlendirmeyi başaramadılar. 
<p>Sezon açılışını dış saha galibiyetiyle yapan Beşiktaş, evine mutlu ama halletmesi gereken problemlerle döndü. Buca seyircisinin daha sakin olmasını tavsiye ederim. Kendi yönetimine, İstanbul'a ve Beşiktaş'a karşı yaptıkları kötü tezahürat yarınlarda kulüplerine sıkıntı verebilir.</p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1016063), [web.archive.org (arşiv bağlantısı)](http://web.archive.org/web/20101014154035/http://www.zaman.com.tr:80/yazar.do?yazino=1016063)
# Beşiktaş grupta gibi

*Atıf Keçeci 2010.08.18*

<tr><td class="metin" colspan="2" style="padding-top: 20px; padding-left: 5px; ">Beşiktaş'ın grup maçlarına katılımı HJK Helsinki takımından vize almasıyla mümkün olacaktı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Bu sebeple iç saha maçının, deplasmana avantajlı gitmeyi sağlayacak skorla bitmesi gerekiyordu. Schuster, ilk 11'inde 8 yabancıya forma vermiş, Buca deplasmanındaki kadrodan üç ismi kulübeye çekmişti. Son karşılaşmaların en flaş ismi Necip'in yerine Tabata tercihi enteresandı.
<p> Rakibin durumunu iyi analiz ettiğini belirten Alman teknik adamın tercihi böyleydi. Oyun şablonu olarak farklılık yoktu. Ekrem ve İsmail Köybaşı tercihi, kenar bindirmelerini fazlasıyla seyredeceğimizi gösteriyordu. Başlama vuruşu ile birlikte karşı alanda çoğalma, defans blokunun santra çizgisinin yakınlarında kademelenmesi oyunu rakip alana yığma düşüncesinin sonucuydu. Nitekim ilk 15 dakikada üç önemli pozisyon bulunurken Helsinki alan savunması yaparak kalesini tehlikeden uzaklaştırmak için uğraş verdi. Kurulan baskı sonucu Zapo bile sağdan içeriye doğru ataklara katılarak çok adamla hücuma yardımcı oldu. Çek stoperin dün geceki başarılı oyununa alkış tutanlar, acaba iki maç önce ismi anons edildiğinde ıslık çalarak protesto edenler miydi? Rakip defansın uzun boylu ama teknik kapasiteleri düşük oyunculardan kurulu olması, özellikle garanti paslarla ileriye kat eden arkadaşlarına yaptığı servisler mutlaka bir sonuç sağlayacaktı.
<p> Dün gece bireysellik yerine takım oyununu tercih eden Quresma, daha verimli olduğunu herhalde oyun içerisinde bile anlamıştır. 35'te soldan sağ ayağının dışıyla arka direkte bekleyen Tabata'ya kestiği top alkışı hak etmişti. Kale içerisinde biten Hilbert, golü garantileyen kafa vuruşu ile takımını öne geçirdi. 66'da Guti'nin 40 metreden attığı uzun pasla içeriye girip topu ayağında sektirdikten sonra sırtı kaleye dönük olmasına rağmen meşin yuvarlağı sağ köşeye bırakışı sayıya dönüşmeseydi futbolun ihaneti olarak tanımlanabilirdi. Son lig maçına kıyasla daha etkili bir oyun sergilenmesi, rakibin fark yemeyerek ülkesine umut taşıma anlayışlı futbolunun eseriydi. Ancak 2-0'dan sonra dirençlerinin kırılması Beşiktaş'ın gruplara kalışını müjdeler gibiydi. Dün gece Tabata'yı çok araştırıcı buldum. Ekrem her zamanki gibi etkili, İsmail Köybaşı da Quresma ile anlaştığı anlarda fayda getirici hamlelerin sahibi oldu. Beşiktaş bu kadro yapısı ve futboluyla Avrupa Ligi'nde söz sahibi olacağını gösterdi.</p>
</p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1017128), [web.archive.org (arşiv bağlantısı)](http://web.archive.org/web/20101018180519/http://www.zaman.com.tr:80/yazar.do?yazino=1017128)
# Şimdi ders zamanı

*Atıf Keçeci 2010.08.22*

<tr><td class="metin" colspan="2" style="padding-top: 20px; padding-left: 5px; ">Beşiktaş taraftarının tribünlerin neredeyse tamamını doldurması takımlarına olan güven ve inanmışlığın göstergesiydi.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Belediyespor'un geçen haftaki iç saha maçında uğradığı yenilgi sebebiyle kolay geçilecek bir takım olarak düşünmüş olacak ki Schuster, Helsinki maçı ilk 11'inde yer verdiği 6 oyuncusunu kulübeye ve tribünlere almıştı. Sıkıntı yaşanan defans blokuyla oynamanın getireceği fayda tartışmaya açık bir husustur. Santrfor özellikleri taşıyan Bobo dışarıda, Nobre ise kulübede. Bu işi yapmak üzere gidecek mi, kalacak mı tartışması yapılan Holosko görevlendirilmiş.
<p>İlk on dakikada saha ve top hakimiyeti avantaj getiremezken sonrasında Belediye hızlı atağa çıkarak pozisyon oluşturma gayretine girdi. İbrahim Akın dikkatli davranıp Beşiktaş defansının ofsayt taktiğine takılmasa ilk yarı beklenmedik bir sonuç ile kapanırdı. Siyah-Beyazlı takımın taktik olarak defans blokunu ileriye çıkarması Ernst ve Delgado'nun kendilerine yakın oynaması ile santra çizgisi civarı oldukça kalabalık bir hal alıyordu. Bu anlayış gol yollarında verimsizliğe yol açtı. Defansın göbeğindeki Ferrari son maçlarda yanında hep değişik arkadaş olunca uyum sorunu kaçınılmaz oldu. Misafir ekip ortadan geldiğinde rahatça top yapma şansı buldu. Alman teknik adam her hafta değişik bir 11 sahaya sürerek hâlâ arayış içerisinde ise söylenecek bir söz olamaz. İşler iyi gittiğinde tamam da aksi olursa herkesi sıkıntı basar.
<p>İlk yarının en önemli anı 44. dakikada yaşandı. Hava topuna çıkan Mehmet Yılmaz'ın meşin yuvarlağı eliyle kepçelemesi 18 dışında olmasından ötürü penaltıyla cezalandırılması ne kadar doğru ise Fırat Aydınus'un hareketi son adam değerlendirmesi yapmayarak sarı kartla geçiştirmesi o derece hatalıydı. İkinci yarıda her iki takım adına daha mücadeleci bir futbol vardı. Beşiktaş defansta adam ve alan paylaşımında fazlaca hata yapınca rakibe gol yollarında şans tanımış oldu. Misafir takım ofsayt tuzağına düşmediği bir pozisyonda Ferrari'nin bir türlü müdahale edemediği İskender kazandığı topu Cenk'in uzanamayacağı köşeye bırakarak takımını öne geçiren golü kaydetti.
<p>Sonrasında bir türlü toparlanamayan Beşiktaş rakibinkinden çok kendi kalesinde tehlikeler yaşadı. 63'te İbrahim Akın, 74'te İskender uzaktan boş kaleye vuruşlarında isabet kaydetseler farka giderlerdi. Çağ dışı kalmış ofsayt taktiği 90'da rakibe bir gol şansı daha verdi. Santra çizgisinden atılan topa sahip olan İbrahim Akın bu defa boş geçmedi ve skoru 0-2'ye taşıdı. Bu sonuç Beşiktaş cephesinde iyi analiz edilmeli. Tribünler sahada sadece Quaresma'nın değil, on futbolcunun daha varlığını unutmamalıdırlar. Hakem Fırat Aydınus artık klasikleşen büyük takım koruma anlayışını terk etmelidir. </p>
</p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1018686), [web.archive.org (arşiv bağlantısı)](http://web.archive.org/web/20101022005300/http://www.zaman.com.tr:80/yazar.do?yazino=1018686)
# Avrupa'lı Beşiktaş

*Atıf Keçeci 2010.08.27*

<tr><td class="metin" colspan="2" style="padding-top: 20px; padding-left: 5px; ">Avrupa Ligi'nde gruplara kalmak için gerekli iç saha avantajını olumlu kullanan Beşiktaş, Helsinki'den vizeyi maçın daha 15'inci dakikasında aldı.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Rakibin gücünün yetmezliği, Kartal'ın başarılı futbolu karşısında hüsran yaşamalarına neden oldu. İlk maçın kadrosundan Tabata kulübeye çekilmiş, genç Necip sahada yerini almıştı. Helsinki de İnönü'ye göre biri defansın solu, diğeri forvet olmak üzere iki değişiklik yapmıştı.
<p> Schuster, takımının geçen sezonlardan kalan alışkanlıklarını her geçen gün biraz daha unutturuyor. Önceki dönemler kadroda 8 defansif yönü ön plana çıkan oyuncu forma bulurken artık tersi oluyor; bu defa ofansif futbol karakterli isimler görev alıyor. Taktik anlayış olarak benimsenen defans blokunun kalenin uzağında kademelenmesi, topun daha çok Beşiktaş'ta kalmasını da sağlıyor. Burada defansın göbeğinde oynayanların kontratak futbolunu iyi uygulayan rakipler karşısında çok dikkatli olmaları önemli. Son birkaç maçta rakiplere bu tip pozisyonlar verildiğini ve Büyükşehir Belediyespor mağlubiyetini kulak arkası etmemek gerekir. 
<p> Helsinki'de futbolseverler özellikle Quaresma'yı takip etti. Portekizli'nin 20 metreden kalecinin fizik kuralları gereği uzanamayacağı üst köşeye gönderdiği topa dokunuşunda sadece teknik değil, zarafet de vardı. Maç öncesi Schuster'in, "Buraya kazanmaya geldik." sözleri sahaya yayılışa baktığımızda zaten anlaşıyordu. Ernst tek ön libero, ön sağ ve solunda Necip ve Guti ile üçlü forvet. Usta olduğu sahada yürürken bile anlaşılan Guti, giderek fizik olarak da hazır hale geliyor. Dün daha çok kendini arkadaşlarına boş gösterip topla ileri hamleler yaptı. Oyuna daha fazla katkı sağlarken attığı şık golle de başarısını ödüllendirdi. 
<p> Defans bloku dün geceki isimlerden oluştuğunda kanat bindirmeleri daha etkili oluyor. Ekrem ve İsmail, rakibin kanatlarını fazlaca kullanmama özelliğinin de yardımıyla forvetlerine destek verdiler. Bir daha gördük ki sağ stoper tartışmasız Ekrem'dir. Önünde görev yapan Hilbert veya başkası kademe anlayışını iyi uygularsa takım bu taraftan çok güzel işler yapar. İsmail veya İbrahim Üzülmez'in işi de Quaresma'nın bu tarafı olmadığı için zorlaşır. Maç içerisinde rakip benzer şekilde gelince pozisyon buldu ve de ikinci devrenin başlarında iki topları direkten döndü. Bu atakların soldan gelişi işin önemini ortaya koyuyordu. 
<p> Schuster, bu tespitleri mutlaka bizlerden daha iyi yapmaktadır. Dolayısıyla da gerekli önlemleri alacaktır. Necip dün geceki başarılı oyunu ve attığı golle adeta 'bu mevkide bana güvenin' mesajını gönderdi. Beşiktaş artık Avrupa Ligi'nde yukarılara çıkma mücadelesine başlayacak. Bizlere, "yolun açık olsun" demek düşüyor. a.kececi@za­man.com.tr </p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1020697), [web.archive.org (arşiv bağlantısı)](http://web.archive.org/web/20100831040247/http://www.zaman.com.tr:80/yazar.do?yazino=1020697)
# Guti ve Quaresma'lı Beşiktaş keyif veriyor

*Atıf Keçeci 2010.08.30*

<tr><td class="metin" colspan="2" style="padding-top: 20px; padding-left: 5px; ">Bank Asya 1. Lig'in son şampiyonu Karabükspor'un, geçen sezonki kadrosundan sadece Şenol Akın ve Emenike'nin forma giydiği maç kendisi açısından seyircisi önünde ilk büyük imtihan niteliğindeydi. Bu yılın kötü sahaları listesine Karabük'ü de eklemek gerekiyor.</td></tr><tr><td class="metin" colspan="2" style="padding-top: 20px; padding-left: 5px; ">
<div id="haberMetinDiv"><p>
<p>Böyle zeminlerde teknik kapasitesi yüksek oyunculardan verim almak zordur. Bu açıdan bakıldığında bu sıkıntıyı Beşiktaş'ın yaşaması kaçınılmazdı. Nitekim özellikle Quaresma bu olaydan çok etkilendi. Dripling ve bire birlerde rakibini ekarte edebilmek düşüncesini uygulamada zorlandı.
<p> Bernd Schuster rotasyonlarına devam etti. Bu defa da son maçta görev verdiği 4 ismi kulübeye çekmişti. Taktiksel anlamda bir değişiklik yoktu. Gene Ernst defansın önünde tek ön libero olarak oynadı. Karabük'ün mücadeleci oyunu defans elemanlarının Siyah-Beyazlı futbolculara erken basma gayretleri, güçleri oranında başarılı oldu. İlk yarıda yedikleri iki golün duran top organizasyonları sonucu gelmesi Nobre'yi iyi kontrol edememelerinin sonucuydu.
<p> Beşiktaş'ta oyun anlayışındaki defansın öne çıkması hali, rakibin iki çabuk hızlanan ismi Şenol ve Emenike'nin kontrolde kalması düşüncesinden ötürü bu defa uygulanamadı. Maçın hemen başında yenen gol, Emenike'nin ihmale gelmeyecek bir oyuncu olduğunu hatırlattı. Karabükspor, Kartal için rakip kolay lokma gibi düşünülse de maç boyu mücadeleci bir oyun ortaya konulması, hareketli bir müsabaka izlenmesini sağladı.
<p> Beşiktaş'ın hâlâ organize olmada süreklilik kazanamadığını gördük. Umutlar Guti'nin, Quaresma'nın koşu yoluna atacağı ve onun da kale önüne keseceği topların Nobre ile buluşup sayı kazandırmaya bağlanmıştı. Orta sahada Tabata'yı gayretli gibi gösteren, boş alana yaptığı koşulardı. Bu gayretini topla buluşabileceği yerlerde kendisini boş göstererek yaptığında verimini şüphesiz arttıracak.
<p> Beşiktaş'taki en önemli gerçek, Guti'nin ustalığı. Risk almadan oynuyor. Solda Quaresma'nın yaptıklarına yakın işlerin sağ tarafta görev alan kanat oyuncularınca da başarılabilmesi halinde futbolun güzelliklerinin izlenmekten zevk alınacağı muhakkak. Beşiktaş'ın penaltıdan kazandığı gol öncesi ve 4'üncü golün hazırlanışı hep bu tarifin içine giren organizasyonlar. Yurt içerisindeki en uzun karayoluyla gerçekleştirilen bu deplasman maçından farklı sonuç çıkartmakla önemli bir engel aşılmış oldu. </p>
</p></p></p></p></p></div>
<br/></td></tr>

Kaynak: [zaman.com.tr](http://zaman.com.tr/yazar.do?yazino=1021802), [web.archive.org (arşiv bağlantısı)](http://web.archive.org/web/20100830122855/http://zaman.com.tr:80/yazar.do?yazino=1021802)
# Kolay olmadı

*Atıf Keçeci 2010.09.17*

<td class="columnist-detail">
<p>Sezona iyi başlayan ve istikrarı yakalayarak Süper Lig ve Avrupa Ligi elemelerinde başarılı olan Beşiktaş, grup maçlarına seyircisi önünde start verdi. Kağıt üzerinde de sahadaki futbol yetenekleri olarak da Kartal'a rakip olabilecek bir takım değildi CSKA Sofya.</p>
<p>
<div id="haberMetinDiv">
<p>Bernd Schuster, bu takımı ya seyretmedi ya da takımını uyarı anlamında 'zor bir takım' tanımlamasında bulundu. Çift ön libero, tek santrfor anlayışını, Ankaragücü maçını da düşündüğümüzde taktiksel anlamda çok anlamlı bulmadım. 2010 model Beşiktaş, böyle bir ekibe daha ilk yarıda goller atmalıydı. Nobre'yi de sayarsak takımda 8 yabancı vardı. Holosko-Tabata-Hilbert üçlüsünün aynı anda sahada bulunması halinde etkili olamayacağını önceden değerlendirmek gerekirdi. Nitekim 59'da Holosko-Quaresma değişikliği yapılarak atak futbola ivme kazandırmak adına ilk adım atılmış oldu. 
<p>Hafta sonu oynanacak derbinin bir önlemi olarak düşünenlerin sayısı fazlaydı. Ancak iskelet üzerinde bu kadar fazla rotasyon bazen böyle durumlara düşürebilir. Beşiktaş'ın ilk yarıda oyuna hakim görüntüsü sonuca gidecek aksiyon haline dönüşmeyince gol sesi çıkmadı. İbrahim Üzülmez karşısındaki ilk adam olan Tonev'i rahatlıkla ekarte edip son çizgiye sıklıkla bindirme yapmasına rağmen kestiği topları arkadaşları ile buluşturamadı. Rakibin orta sahasının solunda oynayan Neilson ile aynı işleri Ekrem Dağ'ın kulvarında yaparak pozisyonlar buldu; ancak ileri uç adamları telaştan ellerini ayaklarına dolaştırarak bize çalıştı. Sahadaki yayılış ve paralelindeki oyun anlayışları 'beraberlik iyidir'i anlatıyordu. Bu durumu görmesine rağmen Schuster de defans güvenliğini ihmal etmedi. Guti Ve Ernst'in ileriye çıkışlarına izin vermedi. Oysa top takımında kalıp oyun da tam anlamıyla kontrole geçmişti. Bulgar takımının ileriye zorunlu haller dışında gitmeye hiç mi hiç niyeti yoktu. Alman teknik adam, ikinci müdahalesini Tabata-Bobo değişimi ile yaptı. Şimdi sahada olması gereken isimler vardı. Artık atak futbola yatkın oyuncularla sonuca gitmek için iş, organize olmaya kalmıştı. Rakibin içeriye kapanması, defansının kalesine çok yakın koşullanması Kartal'ın işini zorlaştıran sebeplerdi. Bir de kalede M'Bolhi'nin yerinde müdahaleleri vardı.
<p>Son 15 dakika adeta tek kale futbol şeklinde geçti. Rakibin iki kontratak girişimi vardı. Lakin futbol yeteneği olarak fazlaca özelliği olmayan Sheridan sayesinde 'tehlikeli' bir durum oluşmadı. Kartal olması gereken üstünlüğünün karşılığı olan gole 90'da kavuştu, Guti serbest atışta topu 6 pastaki kalabalığın içine gönderdiğinde Ernst kafayla durumu 1-0'a taşıdı. Bu dakikaya kadar sıkıntı ve heyecanın hakim olduğu tribünlerde bu defa bayram coşkusu yaşanmaya başladı. Bu sonuç Avrupa Ligi başlangıcı ve de hafta sonu derbisi için ilaç gibi geldi.a.kececi@za­man.com.tr </p></p></p></div>
</p>
<a href="http://web.archive.org/web/20101224015717/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1028653), [web.archive.org (arşiv bağlantısı)](http://web.archive.org/web/20101224015717/http://zaman.com.tr/yazar.do?yazino=1028653)
# Beşiktaş, Kadıköy'de kaybetmedi

*Atıf Keçeci 2010.09.20*

<td class="columnist-detail">
<p>Sıkıntılarla boğuşan F.Bahçe ile kendinden çokça bahsettiren Beşiktaş arasındaki büyük derbi, çetin geçmeye namzetti.</p>
<p>
<div id="haberMetinDiv">
<p>Kanarya, ev sahipliğinin sağladığı avantajı iyi kullanıp maça asıldı ve düşüncelerini kısmen de olsa sahada uygulamaya çalıştı. Beşiktaş Teknik Direktörü Schuster, perşembeden pazara rotasyon yapmayı unutmadı ve 4 değişiklikli bir kadro tespit etti. Yeni forma verdiği Mehmet Aurelio, ön libero olarak görev yaparken defansın beşinci adamı gibiydi. Bu tedbirin amacı, rakibin Alex ve Emre'nin göbekten geliştirecekleri atakları blokun ilerisinde karşılamaktı.
<p>Siyah-Beyazlı takımın geri adamlarının alan ve adam paylaşımları bir türlü istikrara kavuşmayınca kalesinde birçok tehlike yaşadı. Ekrem'in sakatlanıp yerini İbrahim Üzülmez'e bırakmasıyla sistem bozuldu. Üzülmez'in ters ayaklı oluşundan dolayı, karşısında oynayan Dia, çabukluğu sayesinde bu kanattan birçok pozisyon buldu. Bunun bir başka nedeni de ortanın sağında değişimli oynayan Nihat ve Quaresma'nın kademe anlayışından uzak oluşlarıydı. Santos, bu durumu görünce devamlı ileri bindirmelerle forvetlerine yardımcı oldu. Golün ilk hazırlık pasını da yapan isimdi. Kale önüne ortaladı, Hakan Arıkan da boşa çıkınca Mehmet Topuz'un kafa vuruşunun direkten dönüşünü takip eden Niang, tabelayı 1-0'a taşıdı.
<p>Aurelio'nun kadroda yer alışıyla Guti ve Ernst ikinci bölgenin de ilerisinde orta alandan karşı kaleye gidişlerde çabuk dönemeyince defans açık verdi. Rakibin ilk yarıda değerlendiremediği üç net gol pozisyonu da Beşiktaş kulübesini hareketlendiremedi. İlk defa ciddi bir rakiple oynanınca eksiklik ve aksaklıklar kendini gösterdi. Gökhan Gönül, Quaresma'ya yakın oynayarak baskı altına alınca Portekizli beklenen atraksiyonları yapamadı. Nihat'taki verimsizlik, Guti'nin istenen seviyede olmaması, Siyah Beyazlı takımın oyuna hakimiyetini engelleyen durumlardı.
<p>Aykut Kocaman skoru korumak, Schuster ise gol ayaklarını fazlalaştırmak adına değişikliğe giderek Baroni ve Bobo'yu oyuna aldı. Bundan istifade eden Beşiktaş oldu ve 85'te kaleci Volkan'ın Bobo'ya yaptığı penaltıyı Guti gole çevirince skora denge geldi. Bu sonuç Siyah-Beyazlılar için kazanç hanesine yazılan bir puan oldu. Zira rakibin pozisyonları bu değerlendirmenin bir sonucuydu. a.kececi@za­man.com.tr </p></p></p></p></div>
</p>
<a href="http://web.archive.org/web/20101224015621/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1029666), [web.archive.org (arşiv bağlantısı)](http://web.archive.org/web/20101224015621/http://zaman.com.tr/yazar.do?yazino=1029666)
# 'Marka değeri' masalı

*Atıf Keçeci 2010.09.22*

<td class="columnist-detail">
<p>Yayın ihalesi sonunda ilgili ilgisiz herkesin ağzından 'marka değeri' lafı çıkmıştı. Bunun, ödenmesi taahhüt edilen rakamın değer kazanması için sarf edilen bir söz olduğu ligler başlayınca daha net ortaya çıktı.</p>
<p>
<div id="haberMetinDiv">
<p>Korunacak değerin 'malı', futbol ve unsurları. Burada olay, sadece 90 dakikadaki gelişmeler olmamalıdır. Değeri korumak adına kanun koyucular birtakım tedbirlere başvurmak ihtiyacı duyarak yasal zorunluluklar getirmişlerdir. 2004 yılında 5149 sayılı 'sporda şiddeti önleme' yasası yürürlüğe girmiş, yeterli olmadığı görülerek değişiklikler yapılmıştır. Mart 2007'de de zamanın TBMM Adalet Komisyonu Başkanı Sayın Köksal Toptan döneminde daha da kapsamlı bir yasa değişikliği teklifi Meclis'e sunulmuştu.
<p>Burada amaç, şiddetten ötürü ilgi azalmasına önlem idi. Zira insanlar adam öldürmeye kadar giden spor alanlarındaki şiddetin içerisinde kalmamak için spordan uzak kalmayı tercih ediyorlardı. 2010-2011 sezonunda yayıncı kuruluşun başını çektiği 'marka değerini koruma' amaçlı etkinliklerin gündeme getirileceği söylendi. Yayıncı kuruluş, programlarına yeni yüzler ve düzen getirirken diğer yandan sahalardaki kötü tezahürat ve şiddet içeren görüntülerde sansür uygulamaya başladı. Türkiye Futbol Federasyonu (TFF) başkanı ve yöneticileri de her iş düzgün ve bir tek 'marka değeri' kalmış gibi hep bu yönüyle görüş bildirdiler.
<p>Oysa burada en büyük görev TFF başkanı ve yönetimine düşmektedir. Çünkü onlar, işin idaresinin başında ve tam yetkili olanlar. Ancak onlar sadece Beşiktaş'a karşı bu güçlerini göstermekle meşguller! Marka değeri, daha önceleri eski yönetimleri çoklukla suçladıkları dış seyahatlere eş-dost götürmek midir? Bir yığın şaibenin sırtlarında kambur oluşturduğu kişiler bu seyahatlerde baş tacı edilmektedir. Bir yetkili TFF üyesine isim vererek sorduğumda, "Resmi açıklama istersen yayıncı kuruluş mensubu derim." demişti. Oysa aynı kişi televizyon programında, "Benim param var, istersem kendim giderim ama arkadaşlarım çok ısrar ediyor." diyerek, bu yöneticiyi taca atan bir söylemde bulunmuştu. Bu konuda önümüzdeki seyahatlere daha fazla dikkat ederek bu işin peşinde olmayı kendime görev edindim. 'TFF'nin parası deniz' mantığı bitmelidir.
<p>Meclis'te bekleyen 'Gençlik ve Spor Kulüpleri Kanun Tasarısı taslağı' var. Bu yeni taslakta değer koruma adına önemli hükümler mevcut. Mesela mali konularla ilgili 15. maddenin 6. fıkrasında, "Kulüpler, yönetim kurulu görev süresi ile sınırlı olmak üzere yıllık bütçelenin yüzde 2'sini aşan miktarda kulüp gelirleri ve alacaklarını temlik edemezler. Bu hükme aykırı yapılan temliklerde kulüp başkanı ve yönetim kurulu üyeleri müştereken ve müteselsilen sorumludurlar." denmektedir. Günümüzde değeri korunmak istenen kulüplerin mali yapıları bırakın yeni taslağın kabulünü, gelecek sezon UEFA mali kriterleri karşısında dahi sıkıntılara muhatap olacaktır.
<p>Bugünkü yapıda özellikle büyüklerin temlik altındaki gelir ve ileriye dönük alacaklarının süresi, birçok yönetim devresini kapsar haldedir. Devlete karşı olan mali vecibeler hep sümen altı edilmektedir. 2 ay evvel büyük kulüpler 'ücretlerin vergilendirilmesi' konusunda incelemeye alındılar. Çıkan sonuç, yarınlarda kamu ile yasal olarak paylaşıldığında boyutun ne olduğu herkese parmak ısırtacak cinstendir. Halka açık olanlar, bağlı oldukları Sermaye Piyasası Kurulu (SPK) tarafından etkili bir biçimde takip altına alınmamaktadırlar.
<p>SPK'nın diğer sermaye şirketlerinin mali yapılarıyla ilgili gösterdiği ciddiyeti, spor kulüplerine karşı uygulamaması özellikle spekülatörlerin iştahını kabartmakta, bu da işlem tahtalarında açıkça izlenmektedir. Güvenlik sorumlularına da bu konuda büyük iş düşmektedir. Son hafta gelişen olaylar, bu husustaki zafiyeti ortaya koymuştur. Beşiktaş taraftarı maça gidişte kamu malı olan metrobüslere acımasızca zarar vermiştir. Ayrıca özel araçlara da saldırmaktan kaçınmamışlardır. Gaziantep'te sahaya yabancı maddeler atılmış ve yardımcı hakem önemli bir yara almıştır. Emniyet birimleri ve stat dahili kameraları devamlı çekim yapmaktadırlar. Her iki olayla ilgili hakkında kovuşturma açılmış şahıslar var mıdır? Bunları teşhir etmek ve kamu yararı kapsamında faaliyet gösteren bu yerlerde verilen zararı devlet malına işlenmiş suç olarak ilgili yasada yer alan hükümleri uygulamak zor mudur?
<p>Her kesim, üzerine düşen göreve duyarsız kalırsa ne marka ne de manevi değerlerden bahsetmek Lafonten masallarından farksız değildir. a.kececi@za­man.com.tr </p></p></p></p></p></p></p></div>
</p>
<a href="http://web.archive.org/web/20101224015537/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1030441), [web.archive.org (arşiv bağlantısı)](http://web.archive.org/web/20101224015537/http://zaman.com.tr/yazar.do?yazino=1030441)
# Spor teröristlerine ağırlaştırılmış hapis cezası verilmeli

*Atıf Keçeci 2010.09.24*

<td class="columnist-detail">
<p>Spor sahalarındaki şiddet olayları çok erken sahnelenmeye başlandı. Çabuk davranıp, sebebiyet veren kişiler tespit edilmeden ve haklarında gerekli işlemler yapılmadan da bu kirli işlerin önüne geçmek mümkün olmaz.</p>
<p>
<div id="haberMetinDiv">
<p>Gaziantepspor-Bursaspor karşılaşmasında yardımcı hakeme yönelik gerçekleşen fiilin müsebbibi mutlaka yakalanmalı. Yabancı cismin isabet ettiği kafa bölgesi önemli hayati merkezlerden oluşu itibarıyla "ölüme teşebbüs" suçu isnat edilerek kovuşturma yapılabilir. Gaziantep Emniyeti, bu şahsı görüntülerden tespit etmiş. Kimliği üzerinden yakalanması için çalışma yapıldığını yetkililerden öğrendim. Ele geçirildiğinde kamu mutlaka bilgilendirilmeli. Bunlara verilecek cezalar en üst sınırdan olmalı ki, örnek teşkil edip caydırıcı olsun.
<p>Samsun'da cereyan eden Mersin İdman Yurdu teknik direktörüne yönelik bıçakla yaralama ile sonuçlanan saldırıyı gerçekleştiren kişi, 5149 sayılı yasa kapsamında değil TCK kapsamında adalet önünde hesap vermeli.
<p>İstanbul'da Fenerbahçe-Beşiktaş maçına gidiş esnasında Zincirlikuyu'da başlayan olaylar statta da devam etmiş, kamu malı olan metrobüslere büyük zarar verilmişti. Bu olaylar hiçbir şekilde karşı tahrikle vuku bulmadı. Söz konusu kişiler, ruhen tatmin için bu zararı verdi. Kamu malına zarar 5237 sayılı TCK'nın 151. maddesinde belirtildiği gibi 'ızrar' suçu kapsamında değerlendirilmeli. Aynı yasanın 152. maddesi 'ızrar' suçunun kamu malına karşı oluşmasını 'suçun nevini ağırlaştırıcı' sebepten saymakta.
<p>İstanbul Emniyeti'nden aldığım bilgi, metrobüslere zarar veren 54 kişinin tespit edildiği yönünde. Bu kişilerin haklarında yasal işlem başlatıldığını ve Emniyet'e celpleri konusunda çalışmaların yapıldığını memnuniyetle öğrendim.
<p>Bu suçların cezası, TCK'nın 151. maddesine göre 4 ay ile 3 yıl arası hapis. Zarar kamu malına verilmiş ise aynı yasanın 152. madde hükmü gereği 'ağırlaştırılarak' hükmedilmelidir.
<p>Bu işlerin üstesinden ancak Emniyet teşkilatı gelir. Ancak hiçbir kesim bu konuda elini taşın altına sokmuyor. Özellikle medyaya bu konuda büyük iş düşüyor. Emniyet'ten bilgi almak zor değildir.
<p>Dün her iki emniyet müdürlüğümüze müracaat ettiğimde asayişten sorumlu emniyet müdürlerimiz ile telefonla görüşerek bu bilgilere ulaştım. Öyle ki aradım yerlerinde yoktular; daha sonra bana dönerek bu bilgileri aktardılar. Yani şunu demek istiyorum, kendileri ulaşılamaz değil, yeter ki doğru haber yapmak adına gayret sarf edilsin.
<p>Bu olayların önüne geçmek için vakit kaybedilmemeli. Meclis'te bekleyen yeni tasarılar süratle görüşülmeli ve kanunlaşmalı. Bu yasa taslağına Amerika ve İngiltere statlarında uygulanan sivil polis bulundurma durumu da eklenmeli. Bu ülkelerde izinli polis memurları bile günlük yevmiye ödenerek istediklerinde görev yapmakta. 5 sene evvel bir Türkiye Futbol Federasyonu (TFF) toplantısında şimdiki Osmaniye Valimiz Celalettin Cerrah, bu konuyu gündeme getirmiş ama ilgi görmemişti. Özel güvenliklerin yetkileri gereği, fazla caydırıcılık özelliği bulunmadığı ve etkili uygulamalar gerçekleştiremedikleri olaylarla sabit. Spordan sorumlu Devlet Bakanlığı ve TFF yetkilileri görev bilinci ile hareket etmeli ve diğer unsurların hareketlenmeleri sağlanmalı. Günümüzde futbol sahalarını düzgün hale getiremeyen TFF'den bu konuda icraat beklemek biraz saflık mı olur? Bekleyip göreceğiz. </p></p></p></p></p></p></p></p></div>
</p>
<a href="http://web.archive.org/web/20101224015446/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1031442), [web.archive.org (arşiv bağlantısı)](http://web.archive.org/web/20101224015446/http://zaman.com.tr/yazar.do?yazino=1031442)
# Beşiktaş daha rahat kazanmalı

*Atıf Keçeci 2010.09.26*

<td class="columnist-detail">
<p>Beşiktaş, Antalyaspor karşısında 3 puan için mücadele edecekti. Bursa'nın fire vermemesi diğer rakiplerin bir gün sonra oynayacak olması avantajları olarak görülüyordu.</p>
<p>
<div id="haberMetinDiv">
<p>Takım lideri diye artık rahatlıkla apolet takabileceğimiz Guti'nin olmayışı nasıl tolere edilecekti?
<p>Schuster'in bir sıkıntısı da sağ stoperde görev vereceği futbolcunun seçimiydi. Tercihini Hilbert'ten yana kullanmıştı. Zaten başka da bir alternatifi yok gibiydi. Guti'nin yerinde Ernst, ondan boşalan ön liberoya Mehmet Aurelio tercihi de makuldü. Bobo-Quaresma ileride, arkalarında solda Ernst-Tabata-Necip üçlüsü orta alanda görev yaparken özellikle Tabata ataklarda ileride çoğalma adına destek verdi. Siyah-Beyazlılar defansın kazandığı topları ileriye serviste dün gece de verimli işler yapamadı.
<p>Rakibin önemli gol ayağı Sergey'in daha 5. dakikada sakatlanarak sahayı terk etmesi ile de ilerleyen dakikalar için bir avantaj sağlanmıştı. İleri çıkışlarda organize olmak yerine özellikle Quaresma'yı topla buluşturma düşüncesi ilk yarıda arzulanan pozisyonların oluşmasına katkı sağlamadı. Bir tek 18'de 6 pas köşesinden kaleye gönderdiği ve direğin içine çarparak geri gelen vuruşundan başka önemli sayılacak bir iş çıkaramadı. Rakiplerin sert müdahalelerine karşılık vermesini Özgür Yankaya es geçti ama her hakem benzer anlayış içerisinde olmayabilir, dikkatinin çekilmesi gerekir. 
<p>İkinci yarıya tempolu başlayan Beşiktaş, gole üç şık futbol hareketi ile ulaştı. Hilbert kendini boş gösteren vatandaşına ince bir pas uzattı. Ernst de Bobo'nun rakiplerinin baskısından kurtulacak şekilde araya topu bırakınca Sambacı, şık bir golü atmakta zorlanmadı. Bobo 64'te ise Quaresma'nın soldan adeta adrese teslim kargo gibi gönderdiği topa kafasını uzattı; ancak biraz çerçeveye isabet edecek şekilde kullanabilseydi skoru 2-0'a taşıyacaktı.
<p>Antalyaspor'u Mehmet Özdilek açık futbol üzerine kurgulamıştı, özellikle 3'lü oynayan forvet elemanlarını da devamlı ileride kalmaları için uyardı. Beşiktaş defansında Hilbert-Hakan anlaşmazlığı ile Tita'nın mahareti sonucu kazandıkları gol özellikle topa müdahalede başarılı olamayan kaleci Hakan'ın hediyesiydi. 77'de Aurelio-Nobre değişimi, Necip'in ön liberoya geçişi hücum gücünü artırmak adına yerinde bir müdahaleydi.
<p>Uzatmaların ilk dakikasında ilk goldeki senaryo tekrar ediliyor, bu defa Ernst soldan Bobo'nun önüne topu bırakıyor o da kendisinin ikinci, takımının aynı zamanda 3 puan getiren golünü tabelaya yazdırıyordu. Beşiktaş dün gece gene skor açısından zorlandı. Haftalar geçtikçe lig giderek kızışacak, rakipler puan derdine düşecek, eksiklikler ve aksaklılar belli, çözüm teknik heyette. a.kececi@za­man.com.tr </p></p></p></p></p></p></div>
</p>
<a href="http://web.archive.org/web/20101224015309/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1032203), [web.archive.org (arşiv bağlantısı)](http://web.archive.org/web/20101224015309/http://zaman.com.tr/yazar.do?yazino=1032203)
# Beşiktaş kendine güvenenleri yanıltmadı

*Atıf Keçeci 2010.10.01*

<td class="columnist-detail">
<p>Avrupa kupalarında var olabilmenin önemli şartlarından biri dış saha maçlarından puan çıkartmaktır. Beşiktaş 90 dakika öncesinde mücadelenin favorisiydi.</p>
<p>
<div id="haberMetinDiv">
<p>Her ne kadar Bernd Schuster maç öncesi konuşmalarında rakibin daha şanslı olduğunu söylese de bunun nezaketen bir düşünce olduğunu anlamak zor değildi. Takım tertiplerine baktığımızda her iki taraftaki Türk oyuncu sayısının 3 oluşu dikkat çekiciydi.
<p> Alman hoca defans-ofans özellikli oyuncu seçiminde de dengeli davranmıştı. Rakibin kendi ligindeki oyunu taraftarlarına pek umut vermiyordu. Ancak Avrupa kupalarının havası mutlaka başka oluyordu. Mehmet Aurelio defansın gene hemen önünde görev yaptı. Tabata-Guti-Ernst-Quaresma dizilişi son maçlarda olduğu gibiydi. Tek santrforlu oyun anlayışı için gerekli atak organizasyonları zorunluluktu. Quaresma oyundan çıkana kadar faydalı işler yaparken Tabata içeriye girmek suretiyle bölgesinden bindirmeleri yapmak görevi Hilbert'e kaldı. O kanatta oynayan rakip oyuncu Veli Kavlak ilk yarıda yeterli işler yapmayınca da sıkıntı yaşanmadı.
<p> İkinci yarıya tempolu başlayan ev sahibi, 51'de Türk oyuncu Veli Kavlak, Ferrari'nin arkasına sarkıp topla buluştuktan sonra İbrahim Toraman'ı da ekarte etti. Ayak içi ile göstere göstere attığı şık golle takımını öne geçirdi. Yenik duruma düşüş, Kartal'ın oyun disiplinini bozmadığı gibi aksine itici güç oldu. 55'te soldan kaçan Holosko, topu ısrarlı takibi sonucu kalecinin kontrolsüz çıkışını affetmeyerek skora denge, takımına moral kazandırdı. 58 ve 60'ta yakaladığı pozisyonların ilkinde topu direğe, diğerinde kaleciye isabet ettirince fark sağlayacak sayılardan takımını mahrum bıraktı. Ernst'in son haftalardaki başarısı dün ivme kazanarak devam etti. Böylece Alman futbolcu, oyunun hakimiyetinin takımın eline geçmesinde en büyük pay sahibi oldu. Guti'deki durgunluk ise dikkat çekiciydi. Tecrübeli oyuncu hep maçın dışında kalmak ister bir görüntü içerisindeydi. 
<p> Takımımız sahanın her tarafında oyuna ve topa sahip olunca iş kolaylaştı. Rapid Wien gücü oranında ancak "Bu kadar." der gibiydi. Beşiktaş'ın tecrübeli kadrosu, elindeki skor avantajını korumak adına futbolun gereklerini yerine getirmede başarılıydı. Bunun sonucunda ise Tabata'nın asistinde Bobo fileleri havalandırdı. Rakibe pozisyon vermeyen Kartal, kalesinde küçük bir sıkıntı yaşasa da sonuca gitmesini bildi ve gruptan çıkma adına büyük bir adım attı.</p></p></p></p></div>
</p>
<a href="http://web.archive.org/web/20101224015049/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1034469), [web.archive.org (arşiv bağlantısı)](http://web.archive.org/web/20101224015049/http://zaman.com.tr/yazar.do?yazino=1034469)
# Avrupa yorgunluğu mazeret değil

*Atıf Keçeci 2010.10.04*

<td class="columnist-detail">
<p>Beşiktaş için sezonun ilk ciddi rakibiydi Trabzonspor. Gerçi rakip son iki haftayı sıkıntılarla geçirmişti ama kadro yapısı ve oyun anlayışı, atak futbolu uygulamaları ciddiye alınmalarını gerektiriyordu. Saha ve iklim şartları futbol için mükemmeldi. Beşiktaşlı taraftarlar kendilerine ayrılan bölümü tamamen doldurmuş, azınlıkta kalmalarına rağmen seslerini duyurmakta eksiksizdiler.</p>
<p>
<div id="haberMetinDiv">
<p>Kadro yapısında 2'si Brezilya asıllı Türk, 8 yabancı forma bulmuştu. Hakan, İsmail ve İbrahim Toraman yerli kontenjanından kadroda yer almış gibiydiler. Bernd Schuster 4-1-4-1 uygulamasını tekrar tercih etmişti. Rakipten top kaptıklarında ileriye çoğalarak gidiyorlardı. İlk yarıda sol tarafta stoper oynayan Cale ve önündeki arkadaşı Burak defans anlamında Hilbert'in önünü kapatmayınca Karadeniz temsilcisi çok açık verdi. Alman oyuncu birçok topu içeriye servis yapsa da Nobre, Holosko yanaşmayınca rakip defans atakları bertaraf etmede sıkıntı çekmedi. Ernst ve Guti bu defa yan ve kısa paslarla oynamayı tercih etti. Bu da defansın arkasına adam kaçırtacak uzun pas kısırlığına yol açtı. Kartal'ın son maçlarında gördüğümüz ve sonuca giden ataklar çoklukla bu futbol anlayışının getirisiydi.
<p> Trabzonspor cephesinde de benzer yanlışlar vardı. İlk yarıda orta sahada görev yapan Engin, pozisyon hazırlamada gösterdiği başarıyı ikinci devrede sol açıkta gösteremedi. Çoklukla ofsaytta kalınca takımının hücum gücünü zayıflattı. Burak Yılmaz da oynadığı her kanatta son vuruşlarda hep yanlışlar içerisinde kaldı. İkinci yarı başladığında Siyah-Beyazlı takım ilk 45 dakikaya nazaran daha bilinçli hareket eder gibiydi; ancak 51'de kalesinde golü gördü. Korner atışında kule gibi yükselen Mustafa Yumlu, kafa vuruşuyla Hakan'ı çaresiz bıraktı. Schuster oyuna ilk müdahaleyi 68'de Ernst-Bobo değişikliği ile yapıyor, bu suretle forveti Holosko'yu da ileri çıkararak 3'lüyordu. Rakibin galip durumda olmasına rağmen geriye yaslanmayarak oyunu ileriye taşıması, taktik anlayış olarak yerindeydi. Zira kalelerinin önünde oluşacak karambollerden istifade edecek Nobre gibi Tabata gibi isim sahadaydı.
<p> Uzatmalarda Colman'ın kaleci Hakan'la karşı karşıya kaldığı pozisyonu harcaması takımı adına büyük kayıptı. Sonrasında Tabata'nın 18'in biraz dışından kazandığı serbest vuruştan gol gelse 2 puandan olacaklardı. Bu mağlubiyet Avrupa Kupası maçlarının yorgunluğuna bağlansa da sahadaki Beşiktaş, alışılmışın çok dışında bir görüntü içerisindeydi. Ligin en eskisi olmasına rağmen hâlâ hakemlik notu düşük olan Kuddusi Müftüoğlu, karşılıklı birçok yanlış düdüğün sahibiydi. İlk yarının son dakikasında Egemen'in ceza alanı içerisinde tribünden elle oynadı gibi gözüken pozisyonunda yanılmıyorsam Beşiktaş penaltı atışından mahrum kaldı. </p></p></p></div>
</p>
<a href="http://web.archive.org/web/20101224014950/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1035521), [web.archive.org (arşiv bağlantısı)](http://web.archive.org/web/20101224014950/http://zaman.com.tr/yazar.do?yazino=1035521)
# 75 milyon dolarla neler yapılacak ve de yapılmalı...

*Atıf Keçeci 2010.10.06*

<td class="columnist-detail">
<p>Beşiktaş Kulübü AŞ'nin  "kısa vadeli borçlarının orta vadeye yayılması ve işletme sermayesini karşılamak üzere 3 bankanın iştiraki bir konsorsiyumdan kullanacağı 75 milyon dolarlık kredi sözleşmesinin önceden atılmış imzalarının dün medya önünde açıklamalar eşliğinde tanıtımı yapıldı.</p>
<p>
<div id="haberMetinDiv">
<p>Düşüncenin çıkış noktası dağınık durumda ve yüksek faiz oranları ile önceden kullanılmış kredileri tek bir çatı altında toplayıp daha düşük bir faiz masrafı ile 6 senelik sürede tasfiye edebilmek. Anlayış ve uygulama bu strateji platformu içerisinde gelişirse mutlaka yarar sağlayacaktır. Beşiktaş AŞ'nin elimizdeki verileri 31.5.2010 tarihli bilançolardır. Denetleme kurulunun pazar günü yapılacak divan kuruluna takdim edeceği raporlara baktığımızda konsolide (toplam) olarak borcun 308.476.414 TL ve alacağı da gene konsolide olarak 57.723.471 TL olduğunu görüyoruz . Yeni kredi ile gelecek olan 75 milyon dolar günümüz kurundan (1,45) hesap edildiğinde 109 milyon TL etmektedir. Alacaklar düşüldükten sonra borç rakamının 250 milyon TL olduğunu görüyoruz. Borç ödenmesi esnasında ilk sırada yüksek maliyetli bir kredi olan Factoring temizlenecektir. Elden alınan borçlar için verilmiş sözler yerine getirilecek ve diğerleri sıraya girecektir. Görüldüğü gibi bu yeni operasyonla borç sıfırlanamayacaktır.
<p>Sayın Yıldırım Demirören'in bu paranın içerisinde 90 milyon TL'ye dayanan alacağını almayacağını taahhüt etmesi memnuniyet verici bir husustur. Aynı şekilde borç veren yönetim kurulu üyesi Serdal Adalı'nın da aynı duyarlılığı göstermesi takdir edilmesi gereken bir durumdur. 
<p>Bu borçlanma mutlaka kısmi bir rahatlama sağlayacaktır. Bugünden itibaren mali disiplin ön plana çıkarılarak aşırı harcamaların önü alınmalıdır. Sportif başarıların arkasına sığınıp geçmişte olduğu gibi kontrolsüz mali yapı eskiye dönüş için bir zemin hazırlayacaktır.
<p>Bu noktada denetleme kuruluna büyük iş düşmektedir. Yasaların kendilerine verdiği yetki çerçevesinde kulübün bir mensubu oldukları düşüncesinden hareketle dernek menfaatlerine ters düşen bütün işlemlere hassasiyetle müdahale etmeli. Bu bilinçle denetim görevlerini yerine getirmelidirler. Tarafımdan tespit edilip ilgili yönetim kurulu üyeleri ile sözlü ve yazı ile paylaştığım personel cari hesap hareketlerinin titizlikle incelenmesi yönünde denetleme kurulunu da bilgilendireceğim.
<p>107 yıllık dev çınarı tüm Beşiktaşlıların nadide bir mimoza gibi korumaları ve yanlışlara dur demeleri birçok şampiyonluktan daha önemlidir. Cemiyet sağlıklı bir şekilde ayakta kaldığında zaten başarı yaşanmaması mümkün değildir... </p></p></p></p></p></div>
</p>
<a href="http://web.archive.org/web/20101224014723/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1036471), [web.archive.org (arşiv bağlantısı)](http://web.archive.org/web/20101224014723/http://zaman.com.tr/yazar.do?yazino=1036471)
# Beşiktaş sıkıntılı

*Atıf Keçeci 2010.10.17*

<td class="columnist-detail">
<p>Avrupa maçlarındaki başarı grafiğini Spor Toto Süper Lig'de gösteremeyen 8 puan kayıplı Beşiktaş için Manisaspor çıkış yolunda uygun bir rakip diye düşünülüyordu.</p>
<p>
<div id="haberMetinDiv">
<p>Guti ve Quaresma'nın olmayışları önemli bir eksiklikti. Oyun başladığında orta sahadan çıkışlarda Tabata, Necip ve Ernst üçlüsünün dikine paslarla Bobo ve Nobre'yi defansın arkasına atacakları toplarla beslemeleri, sonuca gitmede etken olabilirdi.
<p> Tabata'nın topları kendi kullanma isteği hücuma kalkışta Mehmet Güven, Yiğit İncedemir ve Simpson tarafından engellenince bu anlayıştan da sonuç gelmedi. Sahada ne yaptığını daha iyi bilen taraf Ege takımıydı. Orta alandan özellikle kaptıkları toplarla ileride çoğalarak bir hayli pozisyon buldular. 7. dakikada attıkları golün başlangıcı da buna uygun gelişti. Siyah-Beyazlılar atağa kalkarken Simpson erken basarak kazandığı topu sağda bomboş durumda hareketlenen İsaac'a aktarınca Nijeryalı belki de kariyerinin en kolay golünü kaydetti.
<p> Dün gece gene iki bekin önünde kenara yakın forma giyen futbolcular içeriye daha yakın oynadıkları için çizgiden atak geliştiren rakiplerin kolayca top kullanmalarını sağladı. Ancak Schuster bu duruma seyirci kalmaya devam etti. Golden sonra Makukula'nın bulduğu iki pozisyon da aynen bu şekilde gelişti. Dün ilk yarıda sahada geçen sezonun Beşiktaş'ı vardı. Bu da sakatların süratle iyileşip takımda yer almaları gerekliliğini ortaya koyuyordu. Tam sağlıklı hale gelmeden forma vermek de Ferrari'nin Fenerbahçe maçında sakatlanıp oyundan çıktığı dakikaya eşzamanla dün sahayı terk etmesiyle erken oyuncu değişikliği dezavantajını beraberinde getiriyor.
<p> İkinci yarıya Beşiktaş tempolu başladı. 52'de duran top organizasyonunda defansın içerisinden havalanarak kafasıyla takımına üstünlük sayısını kazandıran Simpson, ilk goldeki hazırlayıcı rolünün üzerine fileleri de havalandırdı. Bu yenilen golde defansın kontrolsüzlüğü kadar kaleci Hakan'ın da 6 pastaki topa müdahale etmemesi hataydı. Dün gecenin bir sorumlusu da Tabata idi. İlk yarı sonunda hakemi aldatmaya çalışmaktan sarı kart gördü. Rakip kendi 18'i üzerinde atağa başladığında yenik durumda olunmasına rağmen rakibini çelmeleyerek gereksiz yere müdahalesiyle ikinci sarıyı görünce takımını da 10 kişi bıraktı. Bu sorumsuzluğu anlamak mümkün değildi.
<p> Kartal'ın kolunu kanadını kıran, 69'da gelen Yiğit İsmail'in golü oldu. Yiğit de Simpson gibi hiçbir müdahaleye maruz kalmadan göstere göstere tabelayı 1-3'e taşıdı. Oyuncu değişiklikleri, rakibin de 10 kişi kalması, 90'da gelen Ernst golü maçı kurtarmaya yetmeyince Beşiktaş önemli bir üç puan kaybederek sahadan boynu bükük ayrıldı. </p></p></p></p></p></div>
</p>
<a href="http://web.archive.org/web/20101224014542/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1041196), [web.archive.org (arşiv bağlantısı)](http://web.archive.org/web/20101224014542/http://zaman.com.tr/yazar.do?yazino=1041196)
# İnanmak zor

*Atıf Keçeci 2010.10.22*

<td class="news-spot">
<p>Beşiktaş, Avrupa yolunda iç saha maçını kazanıp ileriye avantaj sağlamak için mücadele etmek zorundaydı.</p>
<p><p>Rakip; kariyer açısından başarılı bir sicile sahipti. Çabuk oynamaları sayesinde kendi liglerinde olduğu gibi Avrupa'da da kolay maç kazanan bir takım olarak tanınıyordu. Siyah-Beyazlı temsilcimiz ise sakatların çokluğu sebebiyle takım kurmakta zorlanırken yedek kulübesinde 4 oyuncu bulundurabildi. Nihat ile Bobo'nun arkasında onlara destek anlamında Nobre, gol yollarında etkili olma adına defans güvencesini unutmak şartıyla doğru bir taktik anlayıştı.
<p> İlk dakikalarda Porto topa daha çok sahip oldu. Kazandıkları topları garanti paslarla servis ederlerken yardımlaşma adına çok üst düzey gayret göstermeleri olumlu yanlarıydı. Bu anlayışa karşılık özellikle Tabata'nın baskı yediğinde kalesine dönerek geriye oynaması atak geliştirmeyi zorlaştırdı. Schuster bu defa defansif anlamda çok tedbirliydi. Geri 4'lü geçmiş maçlara nazaran kalesinin uzağına gitmeyerek kontrollü bir taktik anlayış içerisinde oldu. 15'ten sonra oyunun dengelenmesi dün gecenin fark edilen bir özelliği olan Hilbert'in sağ kulvarı iyi kullanmasıydı. Yaptığı bindirmeler kale önünde önemli pozisyonların gelişmesini sağladı. Dengelenen oyun müsabakaya tempo kazandırırken sahada seyir zevk veren bir futbol oluştu. Kartal gene bir duran top organizasyonunda gol yedi. Hakan, Manisaspor maçında yediği ikinci gole benzer bir hatayla kornerden gelen topta boşa çıkınca golcü Falcao yükselerek takımını öne geçirdi. Sonrasında gene Falcao, Zapo ile mücadelesi sonrasında kazandığı topu gol yaptı; ancak İspanyol hakem 'faul' gerekçesiyle geçerli saymadı. Oysa temiz bir goldü. Bu Beşiktaş'ın bir şansıydı. Hakem, Rogue'ye gösterdiği kırmızı kartta haklıydı.
<p> İkinci yarı başlarken Porto'da golcü Falcao yerini defans oyuncusu Otamendi'ye bırakmıştı. Bunun anlamı, üstünlüğü korumak ve hızlı ataklarla şans aramaktı. Kartal ortada top dolaştırmada üstün gözükse de son hareketlerde rakibin sıkı savunması karşısında gol yollarında başarı gösteremedi. Rakip istediğini almak için 10 kişi kalmasına rağmen başarılı oldu. 59'da Hulk, Zapo'dan kaptığı topla Hakan'ı avlıyor, aynı oyuncu bu defa 77'de tüm defansla adeta dans ederek kendisinin ikinci, takımının üçüncü golünü atıyordu. Bundan sonrasında Schuster'in rotasyonu gene devreye giriyordu. Yedekteki üç oyuncu da Schuster tarafından oyuna alınıyordu. Bobo'nun son dakika golü teselliden öteye geçmedi. Dünkü hezimet gecesinde Nobre, İbrahim Üzülmez ve Ernst ayakta kalan oyuncular olarak dikkat çekti. Beşiktaş bir devre 10 kişi oynayan rakibinden 3 gol birden yese de taraftarlarının mutluluğuna mazhar oluyordu. Bazıları da bunu anlamakta zorlanıyordu. a.kececi@za­man.com.tr</p>
<a href="http://web.archive.org/web/20101130100803/mailto:a.kececi@zaman.com.tr">
</a></p></p></p></td>

Kaynak: [zaman.com.tr](http://zaman.com.tr/yazar.do?yazino=1043444), [web.archive.org (arşiv bağlantısı)](http://web.archive.org/web/20101130100803/http://zaman.com.tr/yazar.do?yazino=1043444)
# Kartal, hep saldırarak başaramaz

*Atıf Keçeci 2010.10.23*

<td class="news-spot">
<p>Avrupa Ligi'nde Porto'ya 3-1 yenilen Beşiktaş'ta sıkıntılı bir dönem başladı. Ön eleme turlarında zayıf rakiplerine karşı alınan farklı galibiyetler sorunların gözden kaçırılmasına yol açtı. Spor Toto Süper Lig'de 8 haftada toplanan 13 puan, savunma zaafiyetlerini ön plana çıkarttı. Kartal hücumu düşünürken kadro istikrarını yakalamalı.</p>
<p><p>Sezona tribünlere canlılık ve moral getiren Guti ve Quaresma transferiyle giren Beşiktaş'ın, Avrupa Ligi ön elemelerinde zayıf rakiplerini kolay yenmesi Siyah-Beyazlı takıma karşı olduğundan fazla güven duyulmasına yol açtı. Kartal, Spor-Toto Süper Lig'de aynı performansı gösteremedi. O dönem şimdiki sakatlık durumu da fazla değildi. Sıkıntılı geçen Antalyaspor ve Ankaragücü maçları uyarı anlamındaydı; ama dikkate alınmadı. CSKA Sofya karşılaşmasında da benzer durumlar yaşandı. Deplasmandaki Rapid Wien galibiyeti sıkıntıların üstünü örtmüştü.
<p>Trabzonspor ve Manisaspor maçları dışırıda ve içeride kaybedilmiş; ancak ortalık toz pembeymiş gibi bir görüntü hali devam etmişti. Gerçi Siyah-Beyazlıların mücadeleci futbolu alkış alıyor; lakin puan olarak getirisi yeterli olmuyordu. 8. haftada toplanan puan 13'te kalmıştı. Öyle ki lige yeni çıkan Kardemir Karabükspor, Beşiktaş'a yenilmesine rağmen puan cetvelinde iki üst sıradaydı. Şampiyonluğu hedeflemiş olanlar da yine yukarılarda yer bulmuştu. Çalkantılı bir dönemden geçen Galatasaray dahi sadece bir puan gerideydi.
<p>Süper Lig'de iyi durumda olunmasına rağmen dış sahada kaybedilen Metalist Kharkiv maçı sonrasında Ertuğrul Sağlam'a karşı oluşturulan linç kampanyası hâlâ belleğimizde duruyor. Sonrasında genç teknik adam Bursaspor'da düşük maliyetli bir kadroyla şampiyonluk yaşamıştı. Mustafa Denizli de benzer bahanelerle ayrılmaya zorlandı. Şubat 2010'da göreve gelen yeni yönetimle birlikte eski bir uygulama 'Futbol Komitesi' hayata geçirildi. Görünüşte 6 kişilik olan; ancak 2 isim (Serdal Adalı-Cengiz Zülfikaroğlu) tarafından yürütülen futbol işleri, çoklukla transfer çalışmalarını organize etti. "Önce anlaşıldı sonra görüşüldü." çelişkileri ve tartışmaları sonunda futbol takımı Bernd Schuster'e emanet edildi. Serdal Adalı'nın ifadesiyle Beşiktaş'ın, Schuster'den, hücum futbolu, aynı zamanda defans güvenlikli bir oyun düzeni talebi olmuş. Atak futbol seyretmemize yol açan da bu istemmiş.
<p>Peki şimdiki sıkıntılar sadece eksik futbolculardan mı kaynaklanıyor? Gol yollarında Guti ve Quaresma varken bir de Fatih Tekke takviyesi yapıldı. Sakat olduğu; ancak kısa sürede iyileşeceği açıklamalarıyla bu oyuncunun kadroda görülmesi beklentileri neredeyse 3'üncü ayına girecek. Bu transferin gerçekleşmesinde rol oynadığı söylenen eski idari menajer de devamlı Schuster'i eleştiriyor. Akıllara, "Bu anlayış, yanlışı gündemden uzaklaştırmak için mi?" sorusu geliyor. Eğer Beşiktaş'ın futbolu Guti ve Quaresma'ya endeksliyse o zaman yüksek paralar ödenen teknik kadrolara ne gerek var? Herhangi bir hoca Beşiktaş'ın bu 8 haftalık Süper Lig ve Avrupa Ligi maçlarında görev yapsaydı durum daha mı kötü olurdu? Ben, bunun böyle olmayacağına inananlardanım.
<p>Bir teknik adamın mahareti, sıkıntılı kadro yapılanmalarında taktik anlayışla ortaya çıkar. Bu kadar sakatlığı geçmiş sezon iyi çalışılmamaya bağlamak kolaycılıktan başka bir şey değil. Kaleci Hakan Arıkan'a kazanılmak adına şans verilmesi doğru bir yaklaşım mı? Bu da tartışılmalı. Şimdi hafta başı Kayserispor ile deplasmanda oynanacak maç büyük önem taşıyor. Bu zorlu randevudan mutlaka üç puan alınmalı ki yukarıyla puan farkı açılmasın. Kolay bir müsabaka olmayacağı kesin. Forma giyeceği bildirilen Guti faktörü mutlak skora etki eder; ancak rakibin oyun anlayışı iyi okunmalı, maç esnasında dahi karşı taktiği bozacak varyasyonlar mutlaka yapılmalı.
<p>Kadro istikrarı çok önemli. Artık takım iskeleti kemikleşmeli, her hafta 5-6 futbolcuyu 'rotasyon adı altında' değiştirmenin ne sağladığı apaçık ortada! Beşiktaş'ın oyun anlayışını bizler gibi rakip teknik adamlar da çözemiyor. Atak futbol için dar alanda oynama düşüncesiyle defansı kalenin ilerisine çekme fikri, aynı işi yapan takımlar karşısında hüsrana yol açıyor. Günümüzde önemli bir düşüş yaşanmasına karşı toplumun sinirleri alınmış hali de çok dikkat çekiyor. Yönetimin bu gidişatı iyi analiz ederek gerekli müdahaleleri yapması çok önemli. Aksi halde mevcuttaki güven duygusu, gelecek günler için yerini endişeye bırakabilir ki bu da beraberinde yeni sıkıntıları getirir... </p>
<a href="http://web.archive.org/web/20101130100640/mailto:a.kececi@zaman.com.tr">
</a></p></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1043838), [web.archive.org (arşiv bağlantısı)](http://web.archive.org/web/20101130100640/http://zaman.com.tr/yazar.do?yazino=1043838)
# Schuster ne yapmaya çalışıyor?

*Atıf Keçeci 2010.10.26*

<td class="news-spot">
<p>Spor-Toto Süper Lig'de iddialarını devam ettirmek adına her iki takımın da kazanmak zorunda olduğu bir maçtı. Zemini yamalarla düzeltilmeye çalışılmış Kayseri Kadir Has Stadı, seyirci yönünden fakirdi.</p>
<p><p>Beşiktaş taraftarının ise bu sezonki deplasman maçlarının en çok ilgi gösterdiği mücadeleydi. İklim de futbol oynamak için son derece elverişli bir durumdaydı.
<p>Siyah-Beyazlı takım bu defa yedek kulübesini doldurmuştu. Fatih Tekke ve Yusuf Şimşek yeni isimler olarak kenarda görev bekledi. Sahada ise 4-1-3-2 oyun kurgusu hakimdi. Fink ön libero, onun ilerisinde Ernst, Onur ve Necip, forvet hattında Bobo ve Nihat şeklinde bir diziliş vardı. İlerleyen dakikalarda Nihat ve Onur'un ne yaptıklarını anlamakta zorlandık. Nihat gerilere geliyor, Onur ileride bekliyor, zannedersiniz ki gizli santrfor! Aynen görüntünün olup sesin çıkmadığı bir hal. Aldıkları topları tekrar defans oyuncuları ile paslaşarak sanki zamana oynar bir görüntü içerisinde dolanıp durdular.
<p>Geçtiğimiz maçlarda bindirmelerini izlediğimiz Hilbert bu defa karşısındaki rakip kanat oyuncusu Mehmet Eren'i ve onu destekleyen Hasan Ali'yi kaçırmamak düşüncesiyle oyuna ofansif anlamda fazla katkı sağlayamadı. Bernd Schuster'in, Kartal'ı kanatsız uçurmak düşüncesinden verim alamamasına rağmen ısrar etmesi çok enteresan. İbrahim Üzülmez ve Hilbert'in ileri gidişlerinde karşı atak yenildiğinde verilen pozisyonlarda "Furkan yerine son müdahaleleri Moritz yapsaydı ne olurdu?" sorusunu akıllara getiriyor.
<p>Ev sahibi takımın ilk yarıdaki top ve saha hakimiyetini döndürmek için devre arası oyuncu ve taktik mantalitesinde değişiklik beklentileri boşa çıktı. İkinci yarıya hızlı giren ev sahibi taraf hemen başlarda pozisyon bulsa da yararlanamadı. Final toplarında başarılı olamamaları telaşlarının sonucuydu. Schuster 68'de gecenin en isabetli kararını verip Nihat ve Onur'u kenara aldı, Guti ve Fatih Tekke'yi sahaya sürdü. Guti bıraktığımız gibiydi; ama Fatih'ten bir şey anlayamadım. Şampiyonluğa oynayan bir takımın hala oynadığı futbolun ne olduğunun anlaşılamaması Schuster'in cevaplaması gereken bir soru.
<p>Maçın berabere bitmesi, Siyah-Beyazlı takım için başarılı olabilirdi; ancak son dakikada Hasan Ali'nin Furkan'ı defansın arkasına sarkıttığı pozisyonun golle sonuçlanması bu hesabı da bozdu ve 3 puan ev sahibinin hanesine yazıldı. Gol anında sahada ikinci topun bulunması oyun kuralları bakımından sorgulanması gereken bir durum. a.kececi@za­man.com.tr</p>
<a href="http://web.archive.org/web/20101130101013/mailto:a.kececi@zaman.com.tr">
</a></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1045080), [web.archive.org (arşiv bağlantısı)](http://web.archive.org/web/20101130101013/http://zaman.com.tr/yazar.do?yazino=1045080)
# Beşiktaş'ta değişen bir şey yok

*Atıf Keçeci 2010.10.29*

<td class="news-spot">
<p>Ziraat Türkiye Kupası'nda gruplara kalmak, Beşiktaş'a bir nebze de olsa fayda getirecekti. Kartal için bu, sıkıntılı dönemin mola vermesi anlamına geliyordu.</p>
<p><p>Rakip, Banka Asya 1. Lig'de, 7. haftada teknik direktör değiştirmek zorunda kalan Mersin İdman Yurdu idi. Kendi liginde son 4 deplasman maçını da beraberlikle bitirmişti. Onlar açısından Beşiktaş gibi bir ekibi yenip kupanın dışına itmek büyük prestij sağlamaları anlamına gelecekti.
<p> Bernd Schuster, bazı aslarını kenara çekmiş; Yusuf, Fatih ve Ersan'a ilk defa baştan forma vermişti. Taktik anlayış açısından tüm eleştirileri kulak arkası eden Alman teknik adam, gene bildiği yolda devam etmişti. İlk 10 dakika kurulan baskıya karşın rakibin çabuk toparlanması, orta alanda top dolaştırarak ileriye servis yapma düşüncesini başarıya ulaştırmadı. Mersin için öncelikle defans güvencesi önemliydi. Geriye yaslanarak kontratak şansı oluşturmak istemleri ilk yarıda 3-4 kez gerçekleşti. Bunların ikisini Rüştü bir libero gibi ileriye çıkarak bertaraf etti.
<p> Beşiktaş, topu kenarlara taşıyarak sağlı sollu ortalarla kale önüne servis yapmayı birkaç sefer denese de bu pozisyon açısından verimlilik sağlamadı. Dolayısıyla ilk yarıda gol sevinci yaşanmadı. İlk 45'te 8 korner kullanılması ve topa yüzde 60'ın üzerinde bir oranda sahip olunmasına rağmen kısırlık hakimdi. Elbette bu noktada Mersin kalecisi Eser'in başarılı oyununu hesaba katmak gerekiyor. Önemli müdahaleler yaptı. İkinci devrede rakip umutlanmış olacak ki savunmasını kalesinin ilerisinde kademelendirdi. Oyunu orta sahada tutmayı planladılar. 70'e kadar da başarılı oldular. Schuster, Fatih ile Fink'i kenara aldı. Bu futbolcuların yerine Holosko ile Necip'i sahaya sürdü. Oysa Holosko'yu baştan düşünmemesi yanlıştı. Zira kupanın tek ayaklı oluşu dikkate alınmayı gerektirirdi.
<p> Yusuf Şimşek ile Onur değişikliği sonucu sahadaki Siyah-Beyazlı takım da gençleşmiş oldu. 84'te Hasan Üçüncü ikinci sarı karttan ihraç olunca Mersin 10 kişi kalmasına rağmen normal sürede turu vermemek adına mücadelesini devam ettirdi. Uzatma dakikalarında genel kanaat Beşiktaş'ın golleri sıralayacağı ve taraftarlarını rahatlatacağıydı. Nitekim Guti'nin vuruşu defans oyuncusunun ayağından falso alarak filelerle buluştu. Ardından Bobo tribünlere derin bir 'oh' çektirdi. Ardından farkı 3'e çıkaran golü attı, Beşiktaş dün gece kazanmasına rağmen futbol olarak geçmişe göre bir farklılık gösteremedi. a.kececi@za­man.com.tr </p>
<a href="http://web.archive.org/web/20101130100528/mailto:a.kececi@zaman.com.tr">
</a></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1046387), [web.archive.org (arşiv bağlantısı)](http://web.archive.org/web/20101130100528/http://zaman.com.tr/yazar.do?yazino=1046387)
# Beşiktaş kazandı ama...

*Atıf Keçeci 2010.11.01*

<td class="news-spot">
<p>Sivasspor karşılaşması Beşiktaş için son haftalardaki kötü gidişe "dur" deme fırsatıydı.</p>
<p><p>Misafir takım da başarısız bir devre geçirmiş, son haftada da teknik direktörünü değiştirmişti. Bernd Schuster defansın göbeğinde Ersan Gülüm'e şans vermiş, Zapo'yu kulübeye çekmişti. Ofansif oyun anlayışı bu maç için uygun düşmüştü. Rahatlamak için gereken erken gol de gecikmeyince olay çözüldü. Hazırlanış ve sonuç futbol değerleri açısından 10 numaraydı. Guti'nin santra yuvarlağından İbrahim Üzülmez'in koşu yoluna attığı 35 metrelik pası, kaptanın arka direğe gol vuruşu yapacak şekilde giden Bobo'ya servisi, Sambacı'nın plasesi seyir zevki açısından mükemmel kombinasyondu.
<p>Erken gol gücü oranında mücadele eden Sivasspor'un az da olsa beslediği umutları yok edecek bir haldi. Ceyhun Eriş'in yokluğunu fazlasıyla hissettiler. Orta alanda çok top kaybetmeleri oyun kurmalarını zora soktu.
<p>Dün gece İbrahim Toraman'la birlikte defansın göbeğinde görev yapan Ersan'ın göz dolduran futbol ortaya koyması ilerisi için umut vaat etti. Böyle bir maçta dahi Holosko ve Tabata'daki verimsizlik izahı güç bir durumdu. Tabata iyi işler yapsa Ernst biraz rahatlayacak. Holosko kenar ortalarını hatırlasa Bobo gol yollarında daha çok topla buluşacak.
<p>Alman teknik adamın kanatsız oyun anlayışını terk etmemesi özellikle dün gece için bile çok düşündürücüydü. Guti gibi uzun garanti top atma virtüözüne sahip olma şansını kullanmak istememesi, son üç lig maçının kaybedilmesine rağmen ortadan atak anlayışının devamı böyle maçları kurtarabilir, ancak sonrasında sıkıntı devam eder. 23'teki Necip imzalı gol son haftaların verilen şansı iyi kullanan genç yeteneğine öncelikle moral motivasyon yönünden destek, sonrasında futbolu açısından güven aşıladı. 67'deki yan pasına İbrahim Toraman'ın hareketlenmemesi sonucu Suarez'in araya girerek yaptığı gol futbolun cilvesiydi.
<p>70'te Holosko'nun kötü futboluna dayanamayan Schuster başka bir formsuz oyuncusu Nihat'a şans verdi. Guti-Yusuf ve Bobo-Fatih Tekke değişiklikleri Porto maçı düşüncesinden kaynaklandı.
<p>Tek farklı galibiyetin ev sahibine sıkıntı, rakibine heyecan vermesi doğal olandı. 90+2'de Cihan, topu Rüştü'nün koruduğu kale direği yerine çerçevenin içine isabet ettirse iş gene çıkmaza girebilirdi. Siyah-Beyazlı takımın farklı galip gelmesi beklenirken, kısır bir skorla ve son dakika şansı ile kazanması bazılarına ders olacak bir sonuçtu. a.kececi@za­man.com.tr </p>
<a href="http://web.archive.org/web/20101130100559/mailto:a.kececi@zaman.com.tr">
</a></p></p></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1047424), [web.archive.org (arşiv bağlantısı)](http://web.archive.org/web/20101130100559/http://zaman.com.tr/yazar.do?yazino=1047424)
# Avrupa Ligi'nde  işler yolunda

*Atıf Keçeci 2010.11.05*

<td class="news-spot">
<p>Beşiktaş, Porto karşısında hesaplarını, en azından bir puan alarak gruptan çıkma şansını devam ettirmek üzerine yapmıştı.</p>
<p><p>Porto'nun hocası, maç öncesi yapmış olduğu açıklamalarda hafta sonu oynayacakları Benfica maçını düşünerek aslarını sahaya sürmeyeceğini deklare etmişti. Ancak maç kadrosunda sadece Moutinho kenara alınmıştı. Genç teknik adam Andre Villas Boas kendince bir kurnazlık yapmıştı.
<p> Beşiktaş'ın taktik anlayışı dış sahada da değişmemiş, Schuster kanatsız oynamaya devam demişti. Nihat ve Tabata ısrarı da aynen sürüyordu. Bu oyuncularda istikrarlı bir şekilde verimsizlik devam ediyordu. Son haftaların tartışılan ismi kaleci Hakan'ı kadroda görünce sebebini öğrendik. Rüştü'nün belinden sakatlandığı için bu değişikliğe gidildiğini duyduk. Rüştü'nün önemli maçlardan önce bu rahatsızlığının nüksettiğini bildiğimiz için (!) fazlaca yadırgamadık. İstanbul'da olduğu gibi Porto'da da Alvaro Pereira sol kenardaydı. Hilbert'in yardımına kimse gelmediği için otobanda rahat bir trafikte dolaşır gibi peşi sıra bindirmelerle takımını atağa kaldırdı. 
<p> Penaltı pozisyonu öncesinde de bu oyuncunun topu ilk hareketlendiren olduğunu izledik. İlk yarıda mahkum oynamamasına rağmen kontrataklardaki defans zafiyetinin devam etmesi rakibe gol pozisyonu verilmesinin başlıca sebebiydi. Kalenin çaprazında Hakan'ın Falcao'ya müdahalesi orta ve kale arkası hakemi koordinasyonu ile penaltı ile cezalandırıldı. Aynı oyuncu bu ikramı sayıya dönüştürmede tereddüt etmedi. İkinci yarıya Tabata-Holosko değişikliğiyle başlayan takımımız, organize olmada gene sıkıntılar yaşadı. 
<p> Guti rakibin sert markajından kaçmak için uğraş verirken top kayıplarına uğraması İspanyol yıldızın verimini düşürdü. Ev sahibi takım 60'da Rodriguez'in, temsilcimiz ise 65'de İbrahim Toraman'ın kırmızı kart görmesiyle 10 kişi kaldı. Bu da maçı eksik kadrolarla tamamlamalarına yol açtı. Beşiktaş'ın suskun golcüsü Nihat'ın 18 çaprazından yaklaşık 25 metre mesafeden sert şutunda top Helton'un kımıldamasına bile imkan vermeden ağlarla buluştu. Bu, gecenin en anlamlı olayıydı. Takımımız gruptan çıkma adına çok önemli bir puanı hanesine yazdırma başarısını gösterdi.</p>
<a href="http://web.archive.org/web/20101130100348/mailto:a.kececi@zaman.com.tr">
</a></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1049095), [web.archive.org (arşiv bağlantısı)](http://web.archive.org/web/20101130100348/http://zaman.com.tr/yazar.do?yazino=1049095)
# Süper Lig ters geliyor!

*Atıf Keçeci 2010.11.09*

<td class="news-spot">
<p>Avrupa'da ilerleyen Beşiktaş için kendi ligindeki başarısız haftalar sonrası Sivasspor'un ardından Kasımpaşa da kolay lokma gibi düşünülmekteydi. Üst sıralardaki takımların puanlar kaybetmesi Kartal'ın yukarıyla olan irtibatı kesmemesi açısından önemliydi.</p>
<p><p>Takım tertibine baktığımızda ilk göze çarpan geri dörtlünün tamamen yerli oyunculardan kurulu oluşuydu. Forvet hattı da kenarlarda değişerek oynayan Bobo ve Holosko'dan kuruluydu. Ortalarında da Nihat'la hücumcu sayısı çoğalmıştı. Defansın ileriye çıkması artık işi çözen rakip teknik adamlar tarafından aynı sistem uygulanınca kolayca çözülüyor. Çünkü futbol çoklukla orta alana yığılı olarak oynanıyor. Yılmaz Vural da devamlı defansını ileriye çıkma konusunda uyararak tedbirli davrandı. Guti'yi Tjikuzu'nun kontrolüne vererek Siyah-Beyazlıların organize olmasını engellemek istedi. Tjikuzu, oyunun başlarında İspanyol oyuncuyu sert müdahalelerle yıldırmak istemini ortaya koydu. Maç boyunca da orta alan kontrolünde başarılı gözüktü. Zaman zaman ataklara bile katılarak forvetlerine destek oldu.
<p>Orta alan kalabalığından kurtulmanın yolu, oyunu kanatlara taşımaktı. Bunu da Erhan Güven ve İsmail Köybaşı yapma gayretindeydi. Erhan'ın karşısında oynayan Dimitrov çabuk ve kontrolü zor bir oyuncu olunca onu da kaçırmamak adına bu kanattan istenen verim sağlanamadı. Maçın ilerleyen dakikalarında oyuna hakim olması beklenen ev sahibi, bu düşünceyi gerçekleştiremediği gibi rakibin direncini de ilk 45'te kıramadı. Holosko ve Bobo'daki düşüş, pozisyon açısından sıkıntı oluşturdu. İlk yarıda tribünleri ayağa kaldıracak hiçbir pozisyon olmayınca doğal olarak gol de olmadı ve devre 0-0 sona erdi.
<p>İkinci yarıya Aurelio-Quaresma değişikliğiyle giren Schuster, bu şekilde golcü sayısını da artırmış oluyordu. Kartal'ın oyunu istediği tempoya sokma arzusu, rakibin mücadele gücünün yüksekliği karşısında bir türlü gerçekleşemedi. 57'de Holosko-Tabata değişikliği oynadığı bölge açısından 'Niye Hilbert değil?' sorusunu aklımıza getirdi. 70'li dakikalarda konuk takımın üstünlüğü vardı.
<p>Schuster son bir müdahale daha yapıp Erhan-Hilbert değişikliğine gitti. Ancak dün gecenin diğer bir başarılı oyuncusu Yekta'nın arka direk kesmesine kafasını uzatan Ersen Martin, Rüştü'nün önde oluşundan da faydalanarak takımını öne geçiren golü attı. Siyah-Beyazlılar açısından sıkıntı daha da arttı. Ataklar sıklaştı; sonuç gelmeyecek derken İsmail Köybaşı, 18 dışından skoru eşitledi. Başarılı bir oyun sergileyen Tolga'yı yanıltan top filelerle buluşunca skora denge geldi ve Beşiktaş'ın umutları yeşerdi. Uzatmalarda kazanılan penaltıyı da Guti, kaleciye nişanlayınca son şans da bitti. Anlaşılan kendi liginde başarılı olabilmek adına çok gayret lazım. </p>
<a href="http://web.archive.org/web/20101130100936/mailto:a.kececi@zaman.com.tr">
</a></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1050578), [web.archive.org (arşiv bağlantısı)](http://web.archive.org/web/20101130100936/http://zaman.com.tr/yazar.do?yazino=1050578)
# Beşiktaş kupada kayıplarda

*Atıf Keçeci 2010.11.12*

<td class="news-spot">
<p>Ziraat Türkiye Kupası'nda dün oynanan Gaziantep B.B-Beşiktaş maçının kadrolarına baktığımızda bu organizasyonun kulüplerce çok ciddiye alınmadığını bir kere daha gördük.</p>
<p><p>Bank Asya 1 Ligi'nde 3. durumda olmalarına karşın kupayı önemsemeyip kalecileri dahil, 2 as oyuncusunu kadroya almayan Gaziantep temsilcisinin 2 önemli futbolcusunu yedek kulübesinde tutması ve ligdeki Boluspor maçını düşünmesi dikkat çekiciydi.
<p> Beşiktaş cephesinde de 2 önemli isim Ernst ve Guti rotasyon anlamında deplasman kadrosunda yoktu. Aslarından yoksun olmasına karşın Gaziantep B.B oyun düzeninde bir sıkıntı yaşamadı ve organize olmada Beşiktaş'tan daha iyi bir görüntüdeydi. Siyah-Beyazlı takım adına aynı şeyleri söylemek mümkün değildi. Orta sahayı ev sahibine adeta terk edilmiş bir şehir gibi boş bırakmaları etkin olamamalarının önemli sebebiydi. Defanstan itibaren bilinçli bir şekilde ileriye top yapamama sıkıntısı dün gene yaşandı. Quaresma-Nihat ve Tabata, Belediye'nin orta sahayı kontrol altına almasına yardımcı oldular. Çünkü bu üçlü, defans anlamında hiç etkili değildi. İlk yarıda bol korner kullanılmasına rağmen Beşiktaş, hiçbirinden yararlanamadı.
<p> İlk yarıdaki tek pozisyon 16. dakikada bulundu. Necip'in Quaresma'ya servis ettiği pasta Portekizli oyuncunun sağ ayağının dışıyla yaptığı vuruş kötüydü. Bu düşünce ters tarafta olsa belki sonuç verirdi. Ev sahibi takım, dar alanda bile garanti paslarla atak hazırlıklarında başarılıydı. Böyle bir organizasyon anında 26'da topa sahip olan Eren Özen'in sol ayağıyla kaleci Cenk'in uzanamayacağı sağ üst köşeye gönderdiği top, takımının öne geçmesini sağladı. İkinci yarıya aynı kadroyla başlayan takımların oyun anlayışlarında da farklılık yoktu. İlerleyen dakikalarda Kartal'da Nihat'ın sakatlanması ve yerini Onur'a bırakması oyunu hareketlendirdi.
<p> Beşiktaş önemli pozisyonlara giren taraf olmasına rağmen Quaresma ve Bobo son vuruşlarda kaleci Kazım'ı geçemedi. 74'te Necip-Yusuf, Tabata-Holosko değişikliklerinden umut bekleyen Schuster, son kozlarını da sahaya yansıttı. İstanbul ekibi, rakibin fizik gücünün de düşmesiyle oyuna hakim oldu. Ancak ani bir atakta kaleci Cenk ile 18 çizgisi üzerinde karşı karşıya kalan Serdar, bu pozisyonu değerlendirebilse farkın ikiye çıkmasını sağlayacaktı. Sonrasında dönen topu bu defa Quaresma iyi kullanabilse skor beraberliğe gidecekti. 90 dakika sonunda Beşiktaş ligdeki başarısız gidişine Ziraat Türkiye Kupası gruplarındaki ilk maçında ikinci lig takımına yenilerek 'dur' diyemedi. </p>
<a href="http://web.archive.org/web/20101130101044/mailto:a.kececi@zaman.com.tr">
</a></p></p></p></p></td>

Kaynak: [zaman.com.tr](http://zaman.com.tr/yazar.do?yazino=1051960), [web.archive.org (arşiv bağlantısı)](http://web.archive.org/web/20101130101044/http://zaman.com.tr/yazar.do?yazino=1051960)
# Beşiktaş, Ankara'da moral buldu

*Atıf Keçeci 2010.11.15*

<td class="columnist-detail">
<p>Ankara deplasmanında alınacak üç puan, Beşiktaş'ın çıkış yakalaması için iyi başlangıç olabilirdi.</p>
<p>
<div id="haberMetinDiv">
<p>Kadro kurmada önceki haftalarda yaşanan sıkıntılar da önemli ölçüde bertaraf edilmişti.
<p>Kötü sonuçlar sonrasında eksikliklerinden ötürü isimleri geçen Guti ve Quresma, Türkiye Kupası maçında olduğu gibi sahadaydı. Ancak Nobre kulübede otururken sahadaki 11'in içerisinde santrfor özelliklerine sahip hiçbir oyuncu yoktu.
<p>Bu defa kadro kurmada sıkıntılı taraf Gençlerbirliği idi. En önemli gol adamları Zec başta olmak üzere 4 as elemanları sakatlıklarından ötürü yoklardı. Bernd Schuster'in şifresini çözmenin kolaylığını Gençlerbirliği teknik heyetinin de yaşadığı görüldü. Defanslarını ileriye çıkarıp Siyah-Beyazlı geri 4'lünün zafiyetlerinden faydalanmayı planlamışlardı. Beşiktaş'ta orta alan ile ileri uç adamları arasında bir türlü kurulamayan irtibat, dün de sahne almıştı. Bu defa soldan İbrahim Üzülmez'in bindirmeleri vardı.
<p>Ancak final toplarındaki kayıplar sonuca gidilememesinin başlıca nedeniydi. Bu ve benzer satırları son 4-5 maçtır yazmaktan bizler bıktık; ancak Alman teknik adam Bernd Schuster, bir türlü tedaviye yönelik reçeteyi yazamıyor. İlk yarıda penaltı pozisyonu hariç dişe dokunur bir aksiyon oluşturamayan Beşiktaş, kalesinde daha çok sıkıntı yaşadı. Rakip takım forvetleri özellikle Smeltz ve Hurşut Meriç fırsatları harcayan isimlerdi.
<p>Hakem Abdullah Yılmaz, ilk yarının uzatmalarında 29'da Ricardo Quresma'nın Murat Kalkan'a topsuz alanda attığı tekme ve dirseği görmedi. Ancak Murat'ın Tabata'ya ceza alanı içerisindeki ikili mücadeledeki temasını penaltıyla cezalandırmada tereddüt etmedi! İkinci yarısı futbol adına eziyetten başka bir şeye benzemeyen maçta Kartal'daki durgunluk her hatta kendini iyice belli etti.
<p>Guti'nin hâlâ istenilen fizik kondisyona ulaşamaması, ataklarda çoğalamamayı beraberinde getirdi. 65'lerde Quresma'nın topu koşu yoluna attığı ve kaleci Serdar ile karşı karşıya kaldığı pozisyonda meşin yuvarlağı çerçevenin dışına göndermesi bu eksikliğin ispatıydı. Uzatmalarda Portekizli oyuncunun sağdan bindirmesini gördüğü Hilbert'e attığı mükemmel uzun pasın golle sonuçlanması sıkıntılı gecenin en flaş olayıydı. 
<p>Maç öncesi ve içerisinde tribünlerin Quresma'ya tezahüratları mutlaka diğer futbolcuları etkiliyor. Futbolun 11 kişiyle oynandığını özellikle statlardakiler göz ardı etmemeli. Bu maçı kazanmak mutlaka artı bir olaydır. Düşünülmesi gereken durum ise 80'de forvet oyuncusunu defans elemanı ile değiştirmek ve de kalecinin zaman geçirmeye teşebbüsten sarı kart görmesidir. a.kececi@za­man.com.tr </p></p></p></p></p></p></p></div>
</p>
<a href="http://web.archive.org/web/20110105120228/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1053139), [web.archive.org (arşiv bağlantısı)](http://web.archive.org/web/20110105120228/http://www.zaman.com.tr:80/yazar.do?yazino=1053139)
# Beşiktaş'a İstanbul ters geliyor

*Atıf Keçeci 2010.11.21*

<td class="news-spot">
<p>Beşiktaş açısından iç saha maçları, daha önce kaybedilenlerin telafisi bakımından önemli. Haftaya oynanacak dış sahadaki Galatasaray derbisi de düşünüldüğünde dünkü Konyaspor karşılaşmasında üç puan gerekliydi.</p>
<p><p>Guti önemli bir eksiklikti. Zira sahada oluşu sadece takıma değil, tribünlere de güven kaynağı oluyor. Kaleyi yeniden Cenk devralmış, Aurelio ön liberodaydı. Diğerleri de klasikleşen şablon içerisinde görev yaptılar. İlk yarıda top ve saha hakimiyeti ev sahibinde olmasına rağmen organize olamama hastalılığı yine öne çıktı. Hazırlık paslarında geriye oynayış ve top kayıpları sonuca gitmede gene sıkıntılara yol açtı. Atağı sadece süratli adamları Erdal ve Grajciar'la düşünen Konyaspor, bu anlayışının meyvesini de aldı. 16'da Beşiktaş'ın atağını eskilerin deyimiyle arkasına düşen topu 'tayın'layarak arkadaşına pas olarak veren Kere'nin bu şık hareketiyle gole ulaştılar. Kere'nin topunu 60 metre, 3 rakip oyuncunun eskortluğunda karşı kaleye taşıyıp 18 üzerinden Cenk'in uzanamayacağı sol köşeye bırakan Grajciar, tribünlere soğuk duş yaptıran isimdi. Konyaspor, sonrasında skoru korumak adına oyunu çirkinleştirmeyerek işin hakkını vermeye devam etti.
<p>Rakip defansın ataklarını karşılama esnasında taç ve korner tercihleri, zorunluluğun getirdiği bir haldi. Tabata'nın korner atışında top tekrar kendisine döndüğünde kale içerisine sert şutunu çıkarmak için kafasını uzatan Kere şanssızdı. Beşiktaş golü de bir duran top organizasyonu sonrasında buldu. Tabata pasladı, Nobre'nin vuruşu kaleci Gökhan tarafından uzaklaştırılmak istenirken son haftaların çok eleştiri alan ismi Holosko'nun fırsatçılığı durumu 2-1'e taşıdı. 43'te sakatlanan Quresma, Erhan Güven'le değişmiş, bu oyuncu sağ beke geçerken Hilbert, sağ kenarda görev yapmaya başlamıştı.
<p>İkinci 45'in başlamasıyla birlikte sağlı sollu ataklarla farka gitmek isteyen Siyah-Beyazlılar fazla gol pozisyonuna girdiyse de faydalanamadı. Tabata'nın 59'da neredeyse boş kaleye denilebilecek durumda topu dışarıya atması en zor işti ama bunu becerdi. Ziya Doğan'ın bilinen 'maçı bırakmama' hırsı 54'te Veli-Tazemeta değişikliği ile bir kere daha yaşandı. Oyuna gol ayağı sokarak puan alma mücadelesine ivme kazandırmak istiyordu. Bu düşüncesi 62'de gerçekleşiyordu. Bir kontratakta sağ taraftaki Tazemeta, tam aksi yönde markajsız pozisyon alan Caicedo'yu görüyor, onun kale önündeki Grajciar'a gol pası olarak servisini ilk golün kahramanı sayıya çevirerek skoru eşitliyordu. Bu golde başta Erhan Güven olmak üzere topyekün defans hatası ilgi çekiciydi. Oyuncu değişiklikleri Yeşil-Beyazlıları yüreklendirdi. Rakibin açık futbolundan Schuster istifade edemeyince bir iç saha maçı daha iki puan kayıpla kapandı. a.kececi@za­man.com.tr </p>
<a href="http://web.archive.org/web/20101130100451/mailto:a.kececi@zaman.com.tr">
</a></p></p></p></td>

Kaynak: [zaman.com.tr](http://zaman.com.tr/yazar.do?yazino=1055116), [web.archive.org (arşiv bağlantısı)](http://web.archive.org/web/20101130100451/http://zaman.com.tr/yazar.do?yazino=1055116)
# Beşiktaş 'devam', Galatasaray 'tamam' dedi

*Atıf Keçeci 2010.11.29*

<td class="columnist-detail">
<p>Spor Toto Süper Lig'de sıkıntılarından kurtulmak isteyen iki takımdan kazanan taraf, gelecek adına umutlanacaktı. Her iki ekibin de önemli kozları sakatlıkları sebebiyle kadroda yer alamayınca Schuster ile Hagi, mevcutların içerisinden en iyileriyle mücadele etmek zorunda kaldı.</p>
<p>
<div id="haberMetinDiv">
<p>Beşiktaş Teknik Direktörü Bernd Schuster, kulübeye çektiği İbrahim Üzülmez dışında son haftalardaki tertibiyle sahadaydı. 4'lü defansın önünde Mehmet Aurelio ile Ernst, onlarında önünde Guti, üçlü hücumcu olarak da sağda Tabata, solda Holosko ve ortada Nobre görev yaptı. Oyun anlayışında bir değişiklik düşünülmediğinden alışılagelmiş şablon içerisinde bir futbol vardı. Defans bloku kalenin uzağında kademeleniyor, kazanılan toplar Ernst ve Guti tarafından forvet elemanlarına servis ediliyordu. Dün gece gene Guti'nin ne kadar önemli bir oyuncu olduğu izlendi. Ayağından çıkan topların çoğunluğu arkadaşlarını pozisyona sokuyordu. 79'da Nobre'nin kafasına adeta topu kondurması ustalığının getirisiydi. Sarı-Kırmızılı takım topa daha çok sahip olmasına rağmen ataklarda çoğalamamanın sıkıntısını yaşadı. 2-3 önemli pozisyondan da istifade etmesini bilemediler.
<p> Fuleli Holosko'nun karşısında Ali Turan zor anlar yaşarken ilk 8 dakika içerisinde rakibini üç defa; ancak faul yaparak durdurabildi. Sonrasındaki pozisyonda ise birlikte 20 metre depar atıp ceza alanı içerisinde gene faulle Holosko'yu durdurunca haliyle hakem bu harekete penaltı olarak değerlendirdi. Bu karara karşı görüş olamazdı. Guti bu defa yakışanı yapıp şık vuruşuyla topu ve kaleci Ufuk'u ters tarafa yolladı. 
<p> Her iki teknik adamın değişikliklerdeki kararları da oyunun akışına uygun tercihlerdi. Beşiktaş dün gece 2010'ların futbolunu oynamasa da kritik maçlarda nasıl mücadele edilmesi gerektiğini bilen taraftı. Öncelikle yardımlaşmayı ön planda tutmaları, rakibe oyun kurma fırsatı tanımamak adına önemli bir kazanımdı. Uzatmalarda gelen Kewell'ın uzaktan vurduğu kafa topunda Cenk hazırlıksız yakalanınca göğsünden seken meşin yuvarlak kale direğine çarpıp Galatasaray golü olarak filelerle buluştu. Kazanan taraf Beşiktaş, Spor Toto Süper Lig'deki iddiasını devam ettirdi. Galatasaray ise sıkıntılarıyla baş başa kaldı. a.kececi@za­man.com.tr</p></p></p></div>
</p>
<a href="http://web.archive.org/web/20110105120838/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1058292), [web.archive.org (arşiv bağlantısı)](http://web.archive.org/web/20110105120838/http://www.zaman.com.tr:80/yazar.do?yazino=1058292)
# Kartal artık çeyrek final yolunda

*Atıf Keçeci 2010.12.03*

<td class="columnist-detail">
<p>Avrupa kupalarında yoluna devam eden tek Türk takımı olması dolayısıyla Beşiktaş'ın her türlü sürprizi yaşamaması açısından puan almak zorunluluğu vardı.</p>
<p>
<div id="haberMetinDiv">
<p>Zira matematik üst turun garanti olduğunu söylemiyordu. Takımımızın oldukça fazla sayıda destekçisi tribünlerde yerlerini almıştı. Özellikle Trakya bölgesindeki futbolseverler 3-4 saatlik karayolu ile gelmişlerdi. Hava ve saha şartları futbol oynamak için son derece uygundu. Bütün bu olumlu durum Siyah-Beyazlı takımın alacağı puanlarla sonlanmalıydı. Gerçi CSKA Sofia kadro yapısı bakımından da kıyaslanamayacak durumdaydı. Yani Kartal'ın işi kolay gözüküyordu.
<p> Bernd Schuster bu defa biraz da imkansızlıktan kadro teşkilinde cezalı İbrahim Toraman-Zapotocny değişikliğinden fazlasını yapmamıştı. Kaybedecek fazla bir şeyi olmayan CSKA Sofia'nın bu rahatlığın etkisiyle taraftarlarına önce moral sonrasında tur için "olur mu olur" düşüncesiyle atak futbolu seçeceği tahmin ediliyordu. Nitekim bu anlayışı başlama vuruşu düdüğü ile izlemeye başladık. Geriden Todor Yanchev'in organizasyon liderliğinde özellikle süratli oyuncuları Spas Delev'i kaçırma planları ilk yarıda üç defa ofsayta takılsa da devre biterken bulduğu fırsatı değerlendirememesi şansımızdı. Beşiktaş defansının göbeğinde oynayan Aurelio dahil üç kişilik blokun göbekten gelen rakip ataklarda kontrolsüz kalışları pozisyon vermelerine sebep oldu.
<p> İkinci yarıya sakatlıklar nedeniyle iki değişiklik yapıldı. Cenk kaleyi Hakan'a bırakırken, Nobre'nin yaşadığı şanıssızlık genç Ali için bir Avrupa kupası maçında gol ayağı olarak şans bulmasını sağladı.
<p> Siyah-Beyazlı takım bu defa kanatlardan özellikle Hilbert-Holosko tarafından oldukça fazla atak geliştirdi. 59'da maçın ilk sarı kartının gösterildiği pozisyonda ceza vuruşunu yapan usta ayak Nobre'nin çıkışı sonrasında kaptanlık pazubandını takan Guti topu Zapo'nun kafası ile buluşturunca takımımızı rahatlatan sayı kazanılmış oldu.
<p> Yenik duruma düşüş ev sahibinin oyun anlayışını deiştirdi. Maça asılmaya devam ettiler. Bu atak futbol tercihleri bir yerde Beşiktaş'ın yararına oldu. 64'te Holosko'nun skoru 2-0'a taşıyan golü "malumun ilanı" gibiydi. Sonrasında gelen CSKA'nın Sheridan ile attığı gol, Beşiktaş'ın Avrupa kupasında bir üst tura geçmesini engelleyemedi. Kartal artık çeyrek final yolundaydı.</p></p></p></p></p></div>
</p>
<a href="http://web.archive.org/web/20110105115758/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1060239), [web.archive.org (arşiv bağlantısı)](http://web.archive.org/web/20110105115758/http://www.zaman.com.tr:80/yazar.do?yazino=1060239)
# Beşiktaş, lige tutunuyor

*Atıf Keçeci 2010.12.06*

<td class="columnist-detail">
<p>Bursaspor'un şampiyonluk unvanı, ismi büyüğe çıkmış takımlarla oynadığı maçları derbi havasına sokuyor.</p>
<p>
<div id="haberMetinDiv">
<p>Dün İnönü Stadı'ndaki dolu tribünler bunun en önemli göstergesiydi. Seyirci tahdidi kalkmıştı; ama kin bitmemişti. İlk kıvılcımı atan hangi taraf olursa olsun maç öncesi ve statta yaşanan olaylar çok kötüydü.
<p>Mücadeleye her iki takım da kendilerince en iyi 11'lerle başladı. Bursaspor kadrosunda daha çok birlikte oynayan isimler yer almıştı. Beşiktaş'ta Necip ve İbrahim Üzülmez forma bulmuş, Ali Kuçik de forvet olarak Sofya'dan sonra yine görev almıştı. Necip, Ernst ile birlikte oynadığında daha iyi işler yaptığını dün bir kere daha kanıtladı. Aldı, verdi, rakibe erken bastı... Dünün göze batan ismiydi. Her iki teknik adam da 'önce kaybetme' anlayışına sahipti. İlk yarıda her iki takım taraftarlarını heyecanlandıracak pozisyon yoktu. Kontrollü orta saha futbolu, kontratakla gol şansı yakalama stratejisi ilk 45'te gerçekleşmedi. İlk yarının sonlarında Volkan Şen, ikinci sarıdan kırmızı kart gördü. Rakibin mücadeleye ikinci devrede bir eksikle devam edecek olması Kartal'a avantaj sağladı.
<p>Necip'i ofansif yönü daha iyi olan Tabata ile değiştirmesi Schuster'in ilk müdahalesi oldu. Düşünce yanlış değildi. 50'den sonra topa ve sahaya hakim olan taraf çoklukla ev sahibiydi. Yeşil-Beyazlılar belki isabetli pas olarak daha iyi gözükse de final vuruşlarında aynı başarıyı gösteremediler. 77'de ciddi bir atak geliştirdiler, onda da Serdar Aziz'in vuruşunda top direkten döndü. Beşiktaş, 65'te Guti'nin Holosko'nun koşu yoluna bıraktığı topla golü buldu. Önceki dakikalarda benzer pozisyonu aynı oyuncu değerlendirememişti.
<p>Dün gündüz maçını yadırgayacağı beklenen Beşiktaş, bu düşüncenin aksine bir futbol sergiledi. Ernst ve İbrahim Üzülmez faktörleri ön plana çıktı. Görev bilincini herkese gösterdiler. Beşiktaş tarafında herkes işini yaptı. CSKA maçında da izlediğimiz, özellikle yardımlaşma hususunda ileriye gidiş, takım olma adına iyi puanlardı. Galibiyet, ileriye taşınan umut oldu. Maçın hakemi Fırat Aydınus ise her zamanki gibi ev sahibi takım, özellikle adı büyüğe çıkan kim ise ondan yanaydı. Volkan Şen'e kararını alkışladığı için ikinci sarıdan kırmızı gösterdi. Holosko'ya ofsayt bayrağını kaldıran yan hakemi protesto eder anlamda topu yere vuran Guti'ye ses çıkaramadı. Hakem adaletinin her iki tarafa da eşit dağıtıldığında bir anlamı olduğunu Aydınus'a anlatmak gerekiyor. a.kececi@za­man.com.tr </p></p></p></p></div>
</p>
<a href="http://web.archive.org/web/20110105120843/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1061470), [web.archive.org (arşiv bağlantısı)](http://web.archive.org/web/20110105120843/http://www.zaman.com.tr:80/yazar.do?yazino=1061470)
# Karanlık hesaplar

*Atıf Keçeci 2010.12.10*

<td class="columnist-detail">
<p>Geçtiğimiz günlerde Beşiktaş Kulübü Derneği'nin Divan Kurulu toplantısı yapıldı. Konuşmacılar hatta Divan Yönetimi ve Denetleme Kurulu raporları, aşırı borçlanmanın gelecek adına endişe verici oluşuna dikkat çekti. Divan Başkanı'nın, borçlanma için tüzük gereği 'yetki' alınamadığını belirtmesi ve bunun gelecek dönemde sıkıntı oluşturabileceğini söylemesi çok çarpıcıydı.</p>
<p>
<div id="haberMetinDiv">
<p>Divan üyeleri; Quresma ve Guti gibi son yıllardaki en akılcı transfer çalışmalarına işaret ederken sportif ve kurumsal başarıyı birbirine karıştırmamak gereğine vurgu yaptı. Nihat Kahveci, Tabata, Fatih Tekke, Delgado ile Ferrari'ye yapılan harcamaların ne futbol ne de para olarak geri dönmediği, dönmeyeceği ortada. Borcu borçla kapatma gibi müflis tüccar stratejisi, gelecek adına elde edilecek gelirin teminat karşılığı nakit girdilerinin rehin edilmesi iç açıcı değil. Bazı divan üyelerinin ve şahsımın da dile getirdiği gibi yapılacak iş, mali disiplini sağlamak. Beşiktaş Derneği'nin en büyük sıkıntısı vasıfsız çalışanına yüksek, tecrübeli elemanlara düşük ve zamanında yapılamayan hatta son 3 yıldır zamsız maaş ödemeleri. Aşırı artmış çalışan sayısı, 'eş dost' tavsiyesiyle gelen ve hak etmedikleri paraları alanlardan başlamak üzere yeniden bir değerlendirme yapılmalı.
<p>Bu hesapsızlıklarla ilgili bir dernek üst düzey çalışanının son 4 senelik hesabı-cari föylerinde tespit ettiğim dikkat çekici nakit ve evrak hareketlerini ortaya koydum. Bunu kulüp genel sekreteri Sayın Fahrettin Curaoğlu ve muhasip üye Avukat Engin Baltacı ile 22 Ağustos 2010'da yüz yüze görüşerek durumu belgeleriyle masaya yatırdım. Özellikle Engin Baltacı Bey'in konunun içerisinde bulunmasını, muhasip üye oluşundan öte ilgili kişinin özel sohbetlerde kendisini yönetici yaptığından bahsetmesi olarak açıkladım. Gayem, bu derneğin resmi belgeleriyle yapmış olduğum tespitlerin öncelikle içeriden incelenerek gerekli açıklamalara kavuşturulmasıydı. Olay tüm çıplaklığıyla ortadaydı. İş, Beşiktaş'ın menfaatlerini ön planda tutan, yönetici olabilmek için her şeye 'eyvallah' demeyenlerin işin üzerine gitmesiydi.
<p>Sonrasında divan ve denetleme kurullarına durumu yazıyla bildirdim. Yönetim Kurulu'nun 23.11.2010 tarih ve 1120 sayısıyla verdiği cevap tarafıma iletildi. Yazıda, müracaatımın iletildiği ve alınan cevabın, "Bahse konu harcamaların Yönetim Kurulu'nun takdiri doğrultusunda anılan yıllarda ve cari yılda tahsis edilerek ödemelerin yapıldığı ve ayrıca ilgili yıllarda genel kurulca ibra edildiği" şeklinde olduğuydu. Yönetim bu noktada son üç mali dönemin birçok üye tarafından 'ibra edilmediği' ve bunların her an hukukî yola başvurmalarının mümkün olduğunu hesaba katmamıştı. Ödemelerin uygun yapıldığı söylenen bu Dernek Genel Koordinatörü'nün resmi nitelik taşıyan son 3 senelik 'hesabı cari'sindeki para girdi-çıktılarına bakalım:
<p>Bu çalışanın resmi görevli olmadığı 2006 ve 2007'de değişik zamanlarda Avrupa kupaları münasebetiyle UEFA tarafından görevlendirilen hakem-gözlemci ve temsilcileri ağırlamak gibi kendisine icat ettiği bir iş de var! Bunun içinde her maç derneğin kasasından 10 bin dolarla ifade edilen ve hesaba geçen 'ağırlama' masrafı kendisine ödenmiş. Bu hâl, 2007 yılının son aylarında kadrolu olarak çalışmaya başladığında da devam etmiş. Oysa TFF ve UEFA talimatları gereği bu misafirlere refakat etmek için dış ilişkiler departmanından görevlendirilme yapılmakta. Tüm masrafları da UEFA adına TFF tarafından karşılanmakta. Ev sahibi takımın yönetimi, sadece maç öncesi hakemler hariç rakip yöneticilere, gözlemci ve temsilcilere yemek verirken bu esnada yöresel hatıra eşyaları karşılıklı hediye edilir. Bu da hiçbir zaman 10 bin dolarlar seviyesinde olmaz!
<p>Bu çalışanın hesaplarında yer alan ve 'İSKİ iş avansı' adı altında gözüken 100 bin lira civarında bir tahsilat var. İSKİ üst düzey yetkilileri dahil yaptığım sözlü ve yazılı görüşmelerde böyle bir meblağın kurumlarının kasasına girmediğini bildirdiler. Olay İnönü Stadı'nın su sayaçlarının sarfiyat hareketleriyle ilgili. Sadece BA-135045-3 No'lu sözleşmeye bağlı kontörlü su sayacıyla alakalı 30 Nisan 2009 tarihinde 2 bin 999 lira ödeme gerçekleşmiş. Yazışmanın yapıldığı 5 Ağustos 2010'a kadar başka hiçbir işlem gözükmediği için sayaç sökülerek incelemeye alınmış, sonuca göre işlem yapılacağı bildirilmişti. 'İSKİ iş avansı' adı altında çekilen paranın kullanılış biçimi hakkında değişik; ama sonuçta aynı noktada birleşen görüşler hayret ve ibret uyandıracak halde. Hiçbir iş yaptırılmayan İSKİ adına çıkan bu paralar, anlaşılan 'uygun' görülen 'fasıldan' olmuş! İSKİ ile nasıl bir 'iş' ilişkisi olduğu açıklanmalı.
<p>Bu üst düzey çalışanın aynı hesaplarında da 22.11.2009 tarihinde 'kongre yeme-içme giderleri' açıklaması altında 7003 No'lu fişle 5 bin 815 lira, 17.1.2009-11.3.2009 tarihleri arasında 6 kere 'yemek masrafı' olarak toplam 26 bin 131 lira tahsilatı olduğu görülüyor. Bu yemeklerin 14 Şubat 2009'da yapılan Mali ve İdari Kongre öncesine rastlaması dikkatlerden kaçmıyor. Beşiktaş Derneği'nin son bilançoda görülen Genel Kurul masrafı 696.375.68 lira. Bu çalışanın 'iş avansı' adı altında muhtelif fiş ve makbuzlarla 44 bin 950 lira ile 41 bin 500 dolar aldığı hesaplarda gözükmekte. Benzin parası adı altındaki fatura tahsilatları yüksek meblağlarda. Derneğin tahsis ettiği vasıtaları kullananların özel hizmetleri karşılığı 'benzin parası' talepleri sadece bu kişi için mi geçerli? İki ayrı muhasebe kaydı var: (195.02.059 ve 336.01.211) Bu hesaplar, aktif- pasif hareketleri, özellikle belge menşei cihetiyle incelendiğinde başka enteresanlıkların da olduğu görülüyor.
<p>Tüm bu gerçekler belgelerle kaleme alındı. Dernek Denetleme Kurulu görevini acilen yerine getirmeli. Kendilerine 'inceleme isteklerinin uygun görülmesi' şartı da getirilen son evrak gizliliği genelgesine karşı hukuksal tepki vermeleri kaçınılmaz. İçişleri Bakanlığı, Dernekler Dairesi Başkanlığı'nın sorumlu birimlerinin 2 yıl öncesinde olduğu gibi değil, bu kez daha ciddi bir araştırma yapmalarını bekliyorum. Beşiktaş gibi halka mal olmuş, başkan ile yöneticileriyle dürüstlük ve doğruluk sembolü alan camia, bu tarz yanlış hareketlere kurban edilmemeli. Bu yazının kaleme alınmasının en önemli nedeni yukarıda isimlerini verdiğim sorumlu yöneticilerin konuya sessiz kalışlarıdır. Bazı belge ve bilgileri şimdilik saklı tutmam, gelecek cevaplar karşısında kullanma arzumdan kaynaklanıyor. 
<p>
<p align="center"><img border="0" src="http://web.archive.org/web/20110105120848im_/http://medya.zaman.com.tr/2010/12/10/bjk.jpg"/>
</p></p></p></p></p></p></p></p></p></div>
</p>
<a href="http://web.archive.org/web/20110105120848/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1063236), [web.archive.org (arşiv bağlantısı)](http://web.archive.org/web/20110105120848/http://www.zaman.com.tr:80/yazar.do?yazino=1063236)
# Beşiktaş, Guti'nin kurbanı oldu

*Atıf Keçeci 2010.12.11*

<td class="columnist-detail">
<p>İlk yarının son deplasman maçı iki haftalık galibiyetlerin seri teşkil etmesi açısından önemliydi.</p>
<p>
<div id="haberMetinDiv">
<p>Alınacak 3 puan zirveden kopmamak anlamı da taşıyordu. Sakatlıklar dışında Fatih ile Yusuf Şimşek'in gözden düşmesi ve kadro dışına itilmesi, önemli bir deplasmana 17 sporcu ile gidilmesi zaruretini doğurmuştu. Maç kadrosunda bu defa değişiklik düşünülmemiş ancak diziliş yönüyle bakıldığında bu defa Guti'nin ikili forvetin arasına daha çok girmesi planlanmıştı. Ernst ve Necip, Nobre'nin önünde topu ikinci bölgeden ileriye taşıma görevini her zamanki gibi üstlenmişlerdi. Ancak Eskişehirspor'un karşılarında oynayan futbolcuları Sezer, Erkan ve Burhan Eşer kendilerini birbirleri ile yardımlaşarak kontrol altına alınca fazlaca top yapma şansları olmadı. Dolayısı ile Siyah-Beyazlı takım ilk yarı boyunca organize olmakta sıkıntılar yaşadı.
<p>Kartal, ilk 45'te Necip'in altı pas içerisinde Es Es'in file bekçisi İvesa'nın kucağına teslim ettirdiği kafa vuruşu dışında rakip kalede tehlike oluşturamadı. Aynı şeyleri ev sahibi takım için de söylemek mümkün. Eskişehirspor, daha fazla şans yakalasa da, bazılarının gelecek gördüğü Batuhan'ın kötü vuruşları ile sayıya ulaşamadı.
<p>Guti'nin 38'de gördüğü kırmızıya dönen ikinci sarı kartı, tecrübeli futbolcuya hiç yakışmadı. Yokluklar içerisindeki takımını, önümüzdeki hafta oynanacak maçı da düşündüğümüzde yalnız bırakarak en büyük kötülüğü yaptı. Oyundan ihracıyla Beşiktaş'ın zaten yetersiz olan olumlu pas trafiği iyice verimsizleşti.
<p>Dün gece bulduğu şansı iyi kullanamayan Ali Kuçik yerini Erhan Güven'e bırakırken, Hilbert ileriye çıkmıştı. Ev sahibi takım 10 kişilik rakibi karşısında bile top yapmada sıkıntılar yaşadı. 57 ve 58'de Burhan ile Batuhan son vuruşlarında becerili olsalar bu futbollarıyla bile tabelayı değiştirebilirlerdi. Geciken sayı 61'de yeni oyuna giren Tello'nun Veysel'e yaptığı asistle geldi. Yenik duruma düşmek Siyah-Beyazlı takımı maça asılmaya sevk etmeyince sonuçsuz bir 'al-ver' futbolu ortaya çıktı.
<p>Galip duruma geçmek ev sahibine moral olurken, Kartal'ı güçsüzleştirdi. Bu durum Beşiktaş'ın ikinci golü yemesine de yol açtı. Sezer yetenekli bir futbolcu olduğunu attığı goldeki zerafet ile bir defa daha gösterdi. Hafta içinde yaptığı kaza ile sorumsuzluk örneği sergileyen Guti, dün gece de maç içinde sarı kart göreceğini bile bile hakeme 'kart göster' işareti yapıp, takımını 10 kişi bırakarak mağlubiyetin baş sorumlusu oldu. </p></p></p></p></p></div>
</p>
<a href="http://web.archive.org/web/20110105120233/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1063689), [web.archive.org (arşiv bağlantısı)](http://web.archive.org/web/20110105120233/http://www.zaman.com.tr:80/yazar.do?yazino=1063689)
# İdman maçı gibi oldu

*Atıf Keçeci 2010.12.16*

<td class="columnist-detail">
<p>Bernd Schuster'in maçla ilgili 'fuzuli' değerlendirmesinin belki kendi açısından doğruluğu vardı. Bunun üstüne bir de gece yatısına misafirliğe gider gibi 22.05'e maç koyan UEFA'nın, 'Bildiği bir şey olabilir mi?' diye düşündüm ama bulamadım.</p>
<p>
<div id="haberMetinDiv">
<p> Beşiktaş için sakatlıktan çıkan futbolculara maç görmeleri yönünde fayda sağlaması açısından bir avantajdı. Schuster, bu düşüncesine paralel insan üstü bir gayretle eksiksiz oynayan Fabian Ernst'i dinlendirmeyi de eklese doğruları artacaktı.
<p> Dün gece yarısının, futbolcu değerlendirilmesi açısından da faydaları oldu. Tekrar görüldü ki, bu Tabata'dan hiçbir şey olmaz. Ne etinden ne de sütünden. Yani hiçbir tarafından bir fayda sağlanmaz. Bu maçta dahi hâlâ geriye yana paslarla oynayıp karşı alana dikine gitmeyi düşünememesi, futbol anlayışının bu kadar olduğu fikrini uyandırdı bende. O bakımdan tez elden Beşiktaş'tan gönderile...
<p> Ali Kuçik için de fazla umutlu olmadığımı üzülerek söylemek zorundayım. Bugünden yarına mutlaka alternatif bir takımda sürekli oynaması temin edilerek tecrübe kazandırılmasında fayda var. Guti'nin profesyonelliği, teknik direktörünün bile ciddiye almadığı maçtaki görev anlayışı ile bir defa daha izlendi. İlk yarıda iki korner atışı sonucu gelen gollerde imzası vardı.
<p> 32'de rakip defansın uzaklaştıramadığı kornerden gelen topu 18 yayı üzerinden kaleye şutlayan Quaresma, gene şık bir golle geceye adını yazdırdı. Yorgun Ernst'in bu defa kafasına servis yapan Guti, bu oyuncunun şık vuruşu ile takımını 2 -0'a taşıyan golün hazırlayıcısıydı.
<p> Ferrari, anlaşılan bazı memurlar için söylenen "salla başını al maaşını" anlayışı ile günlerini geçirecek. Gönderilmesi gündemde olmasına rağmen şansı da yaver gidiyor. Zapo'nun sakatlığı uzun süreli olursa iş gene askıya alınabilir.
<p> İkinci yarı da iyi bir idman havasında geçti. Top Querasma'ya gelince tribünler coştu, o da her zamanki atraksiyonlarını göstermek için gayret sarf etti. Bunu yaparken rakip oyuncuların sert müdahalelerine de maruz kaldı. Her an sakatlanmak riski taşıyan bu oyun tarzını mutlaka kontrol etmesi gerekir. Siyah-Beyazlı takım artık hesaplarını şubat ayında oynayacağı çeyrek finale çıkış maçları için yapmalı. Karşısında kolay rakipler olmayacağını biliyoruz. </p></p></p></p></p></p></div>
</p>
<a href="http://web.archive.org/web/20110105120853/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1065892), [web.archive.org (arşiv bağlantısı)](http://web.archive.org/web/20110105120853/http://www.zaman.com.tr:80/yazar.do?yazino=1065892)
# Beşiktaş kayıplarda

*Atıf Keçeci 2010.12.20*

<td class="columnist-detail">
<p>Spor Toto Süper Lig'de ilk yarının son iç saha maçı, Beşiktaş'ı çok seven (!) taraftarının karıştığı olaylardan dolayı aldığı ceza sebebiyle Antalya'nın terk edilmiş sayılabilecek bir bölgesindeki Mardan Stadı'nda oynandı.</p>
<p>
<div id="haberMetinDiv">
<p>Kadro sıkıntısı maç öncesi ısınma esnasında sakatlanan Ferrari'nin de kaybıyla teknik heyetin elini kolunu bağladı. İlk kadroya baktığımızda ikisi devşirme 8 yabancılı kadro gelinen noktanın vahametini anlatıyordu. Sessiz maçta sahaya yakınlığımızdan ötürü de içerideki konuşmaları çok rahat duyuyorduk. Bunun sonucu birbirleri ile daha irtibatlı olan taraf, Gaziantepspor'du. Beşiktaş'ta ise Quaresma kendisine yapılan sert hareketlere karşı feryadı figan ve hakeme haykırışları ile dikkat çekti.
<p>Müsabakanın ilk yarısında eksik olsa da Siyah-Beyazlı forma taşıyan bir futbol takımının bu kadar kötü oynamaya hakkı yoktu. Fink'ten orta saha organizasyonu beklemek bir yanında Tabata oluşundan ötürü de bulanık suda balık avlamak gibiydi. Defanstan hâlâ organize bir atak başlangıcı sayılabilecek hazırlık toplarının ikinci bölgeye servis edilememesinin sıkıntısı gol beklentisini zora soktu. Ernst ve Guti faktörü Quaresma'nın aksiyoner olmasında ne kadar etkili dün gece net şekilde izlendi. Topun kenarlara taşınamaması Ali Kuçik ve Nobre'nin de oyununu olumsuz yönde etkiledi. İlk yarının başında Ali Kuçik'in orta şut karışımı vuruşunun kaleci Karcemarskas tarafından zorlukla çelinmesinden başka bir pozisyonun olmaması maçın genel havasının tarifine uyan bir haldi.
<p>İkinci 45 dakika Kırmızı-Siyahlı takımın topa daha hakim olduğu görüntülerle geçmesine rağmen, yedek kulübesinde gecenin anlamına eş sessiz şekilde oyunu takip eden Schuster'in bir müdahalesinin bulunmaması enteresandı. 59'da gelen Olcan'ın golü de teknik adamı hareketlendiremedi. Karambolde topu filelere göndererek beraberliği sağlayan Ali Kuçik, 86'da yerini  Erhan Güven'e bıraktı. Maçın son 4 dakikası Beşiktaş adına karşılıklı gol pozisyonları ile geçse de sonuç değişmeyince iç saha maçı olarak kaybedilen iki puan Beşiktaş'ın ligdeki iddiasının biraz daha zayıflamasına sebep oldu. a.kececi@za­man.com.tr </p></p></p></div>
</p>
<a href="http://web.archive.org/web/20110105120858/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1067484), [web.archive.org (arşiv bağlantısı)](http://web.archive.org/web/20110105120858/http://www.zaman.com.tr:80/yazar.do?yazino=1067484)
# Almeida'nın 'fon'u  kamuoyuna açıklanmalı

*Atıf Keçeci 2010.12.31*

<td class="columnist-detail">
<p>Beşiktaş'ın son flaş transferleri üzerine oluşan olumlu hava, giderek bu isimlerin 'alınış biçimleri'yle üstü sis perdesiyle kaplanır hale geldi.</p>
<p>
<div id="haberMetinDiv">
<p>Olayların gelişmesinin bu hale gelmesinin tek sebebi, Beşiktaş Futbol AŞ'nin Hugo Almeida transferiyle ilgili İMKB'ye gönderdiği açıklama metnindeki ifade biçimi. Bildirimde, "Hugo Almeida'nın transferi için Werder Bremen kulübüyle 2 milyon Euro sözleşme fesih bedeli karşılığı anlaşılmıştır." denilmekteydi.
<p>Buraya kadar sıkıntı oluşturacak bir durum yok. Ancak Habertürk gazetesinin ekonomi sayfasında çıkan bir haber, işin rengini değiştirdi. Bu transferin sözleşme fesih bedelinin bir fon tarafından ödendiğinden bahsedilmekteydi. Sonrasında da Beşiktaş Başkanı, NTV Spor'da sözde bu konuya açıklık! getirdi. Başkan Demirören bu transferin fon tarafından yapıldığını itiraf etti. Şartları anlatırken, Hüsnü Güreli'nin kendisine, "Bu iş böyleyse heykelini dikerler." dediğini söyleyerek takdirlere ilave yaptı. Oysa Sayın Güreli, "Sözleşmeleri görmedim. Sadece bir restoranda ayaküstü birkaç dakikalık sohbet esnasında anlatılanlar karşısında bu sözleri sarf ettim." dedi.
<p>Bazı isimlere teşekkür etti. Bu işlerde büyük emeği geçen, geçmişte kulübün görevli menajerinin daima işin içinde olduğu pahalı transferlerdeki yöntemin aksine her şeyi açıkça paylaşan Sayın Serdal Adalı ile Cengiz Zülfikaroğlu'ndan sadece bir kez bahsetmesi dikkat çekiciydi. Nitekim Demirören yanlısı haber ve yorum yapan gazeteci ve bazı internet sitelerinde bilhassa Serdal Adalı'ya yönelik konumunu hafifletici haberlerin sıklaşması da ortaya konulan senaryonun habercisi olarak algılanmakta.
<p>Bu konuda çıkış noktası olacak soru şudur: İMKB'ye gönderilen açıklamada fondan niye söz edilmeyip öncelikle yatırımcı ve kamu kandırılmak istenmiştir? Doğru anlatılsaydı kimse bu uygulamanın yanlış olduğu konusunda bir düşünceye sahip olmazdı. Gerçeği saklamanın şüphe oluşturması kadar doğal bir durum olabilir mi? Bu 'FON' denilen gizemli kuruluş, Ahmet Bulut isimli menajer aracılığıyla Beşiktaş'ın son yıllardaki transferlerinde ön plana çıkan Jorje Manuel Mendes'in 1996'da Portekiz merkezli faaliyete geçen menajerlik şirketi GESTİFUTE Company olabilir mi? Bu menajerlik şirketinin özellikle Brezilya ve Arjantin'de uygulanan, 'sporcunun bonservis haklarının bir bölümünü kendilerinde tutarak hak sahibi olmaları' usulüne uygun çalıştığı bilinmekte. Bunu Türk spor camiasının yakından tanıdığı Brezilya kökenli menajer Juan Figer'in de yaptığını biliyoruz.
<p>Televizyonda Başkan'a, "Neden açıklamada bu hususu belirtmediniz?" sorusunun gelmesini bekledim. Zira işin şifresi bu sorunun cevabıyla çözülürdü. Bu olayı araştırma işini, 'birinci görevi yatırımcı haklarını korumak' olan SPK'nın üstlenmesi zorunluluktur. Ayrıca Sayın Yıldırım Demirören, SPK'nın inceleme başlattığı konularla ilgili inandırıcılık tarafı şüphe götüren özel televizyon programlarında değil, 46 saniye sürmeyecek ve soru alacağı basın toplantısında kamuoyunu aydınlatmalı. İki sezon önce özellikle Sivok ile Zapotocny ve diğer transferlerde şüpheyle bakılan karanlık noktalar vardı; ancak üzerine gidilmedi.
<p>Beşiktaş, kimlerin cebine girdiği günümüzde bile tartışılan yüksek transfer bedellerini hâlâ ödemeye devam ediyor. Son transferlerle ilgili Avrupa dahil spor camiasında konuşulan bazı hususların yarınlarda gündeme gelmesi sürpriz olmaz. Konuşulanları sıralarsak önceliği Simao ile Almeida'ya ödenecek yarı sezonluk Euro miktarlarına vermek gerekiyor. Konuşulan bir yöneticinin açıkladığı, "Simao ile yarı sezon için 1.250.000 Euro bedelle anlaşmıştık. Ancak Atletico Madrid kulübü sezon içerisinde ülkelerindeki ekonomik kriz sebebiyle bu futbolcuya bu sezon için ödenmesi gereken 2,3 milyon Euro'nun verilemediğini, dolayısıyla bu bedelin Beşiktaş tarafından karşılanması şartıyla rakamın 2,2 milyona çıktığı" gerçeği önemli. İş bu noktada da kalmıyor. Aynı menajerlik şirketi (Gestifute Company) ile çalışan Hugo Almeida, öğrendiğinde o da ilk anlaşma rakamı olan 1.250.000 Euro'luk yarı sezonluk ödemenin 1.600.000 Euro'ya yükseltilmesini şart koşuyor. İki sezon önce 18 milyon Euro karşılığı Valencia'ya transfer olan 24 yaşındaki Manuel Fernandes'e aynı süre için 800.000 Euro ödenirken diğerleri ile 2 ve üç katına el sıkışılıyor.
<p>Olayları Beşiktaş açısından ilk bakışta 'iyi' olarak düşünülebilmek için mutlaka 'fon' denilen unsurun maddi varlığın açıklanması gerekiyor. Sözleşmelerde, Beşiktaş Futbol AŞ'ye zarar getirmeyecek ve de en önemlisi bu alışverişlerde haklarının ne olacağı hususlarının net bir şekilde kamuya anlatılması şeffaflık anlayışı çerçevesinde zorunluluk olarak düşünülmelidir. a.kececi@za­man.com.tr </p></p></p></p></p></p></p></div>
</p>
<a href="http://web.archive.org/web/20110105115813/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1072390), [web.archive.org (arşiv bağlantısı)](http://web.archive.org/web/20110105115813/http://www.zaman.com.tr:80/yazar.do?yazino=1072390)
# Vergilendirilmiş kazanç kutsaldır

*Atıf Keçeci 2011.01.09*

<td class="columnist-detail">
<p>Yazının başlığı, çoğumuz için bildik ve özümsenmiş bir sözdür. 15 yaşında çıraklık ücretinden, bordrolu çalışırken ve ticaret hayatında eksiksiz  vergi ödeyen bir vatandaş olarak isyanımı kaleme aldım.</p>
<p>
<div id="haberMetinDiv">
<p>Bordrolu yaşamda alternatifimiz yoktu ama ticarette nasıl gerçekleştiğine şahitlik ettiğim vergi kaçırma marifetini belki de işbirliğinde bulunduğum kurum ve sanayi kuruluşlarının ciddiyeti yönüyle yapmadım. Bağlı olduğum V.D. Galata. İsteyen sicilimi buradan inceleyebilir. Bunları yazmamın sebebi yukarıda açıkladığım duygularımın test edilmesine olanak sağlamak.
<p> Son günlerde vergi cezalarına tabi tutulan spor kulüplerinde tespit edilen usulsüzlüklerin karşılığı olarak uygulanacak hükümler peşi sıra açıklandı. Galatasaray ve Beşiktaş Sportif AŞ, halka açılma modelleri sebebiyle SPK'nın soruları karşısında tebliğ edilen cezaları beyan etmek zorunda kaldılar. Bu, diğerlerinin borcu ya da cezası yok anlamına gelmiyor. Başta Fenerbahçe Sportif AŞ olmak üzere benzer cezai uygulamalarda, rakamlar yaklaşık olarak uyum sağlar halde.
<p> Kulüpler Birliği önceki haftalarda Başbakan Recep Tayyip Erdoğan ile Dolmabahçe Sarayı'nda bir araya geldiğinde ilk istekleri kulüplerin vergi borçlarının affedilmesi hususunun yeni Vergi Barışı Torba Yasası'nda genişletilerek yer alması oldu. Bu isteklerine karşılık Sayın Başbakan muhtemelen şöyle düşünmüştür: "Asgari ücretle geçinen vatandaşım vergisini öderken çok sıfırlı milyon Euro'ların yurtdışına çoğu yanlış transfer bedeli olarak gidişi, teknik adam ve sporculara uygulanan ve yüzde 15'e indirilen stopaj vergilerini ödemekten niçin kaçınıyorsunuz?"
<p> İlgili AŞ'ler, peşi sıra yaptıkları zorunlu açıklamalarda büyük bir yüzsüzlükle çıkarılacak aftan istifade etmeyi beklediklerini söyledi. Maliye adına tahsil edilen KDV'leri ödemeyen, bu bir kenara, ödemeyi beyan bile etmeyerek vergi kaçakçılığı suçu işleyen, "Vergi Usul Kanunu'nun 359. maddesi hükmü gereği hapis cezasına tabi" gözü kara hareket etmenin anlamı nedir?
<p> Bu kulüplerin kendi denetleme kurumları, SPK'ya tabi olanların zorunlu tayin ettikleri uluslararası yeminli mali denetleme şirketlerinin ne işe yaradıkları ya da yaramadıkları konu edilmeli. İlgili olduğum için bildiğimden 2005 yılından günümüze denetim raporlarında bu konularda hiçbir uyarı metnine rastlamadığımı açıkça beyan ediyorum. Bu denetleme şirketlerine oldukça yüksek bedeller ödenmekte. Acaba bu yüksek rakamlar bazı hususları görmezlikten gelmeleri için mi verilmekte?
<p> Gene ilgi alanımızda olduğu için bildiğim Beşiktaş Futbol AŞ'ye tebliğ edilen vergi ziyaı rakamları 200 milyon lira civarında. Bu rakamların bir kısmı 2005-2007, diğer bölümü 31.12.2009 tarihi itibarıyla. Vergi affı gündemde olmasaydı kulüplerin kapısına kilit vurmaktan başka bir çare olabilir miydi? Aftan yararlanıldığında, vergi asılları 'matrah' yüzde 50 azaltılsa bile karşımıza gene yüksek bir meblağ çıkacak. Bu kulüp yetkilileri kendi ticari işletmelerinde de acaba alışkanlık sonucu aynı şekilde mi hareket etmekte? Vergi kaçakçılığı, kayıtlarında olabilecek naylon faturalar vs. dolayısıyla Maliye müfettişlerince zorunlu olarak (Vergi Usul K. Md. 359) savcılığa suç duyurusu yapıldıysa kendilerini ne şekilde savunacaklar?
<p> 2002 yılında yaşanan ekonomik krize rağmen Maliye'ye tek kuruş borcu olmayan ve bunu göğsü kabararak açıklayan Beşiktaş'ın bugün yaşadığı durumları oluşturanların yüzleri kızarmakta mı onu da çok merak ediyorum? 
<p></p></p></p></p></p></p></p></p></div>
</p>
<a href="http://web.archive.org/web/20110109213141/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1076270), [web.archive.org (arşiv bağlantısı)](http://web.archive.org/web/20110109213141/http://www.zaman.com.tr:80/yazar.do?yazino=1076270)
# Lisans sorunu çözülmezse Türk futbolu kaosa sürüklenir

*Atıf Keçeci 2011.01.18*

<td class="columnist-detail">
<p>Türkiye Futbol Federasyonu (TFF), UEFA üyesi 53 ülkenin 6'sı dışında uygulanan Ulusal Kulüp Lisans Sistemi'ne ilişkin çalışmalara başlandığını açıkladı.</p>
<p>
<div id="haberMetinDiv">
<p>Sisteme, içerik olarak işlerlik kazandırıldığında geç kalınmış bazı tedbirlerin alınması zorunlu hale getirilecek. UEFA üyesi olup bu kriterlerle hareket etmeyen ülkelere baktığımızda maalesef nerede olduğumuzu daha net bir şekilde görüyoruz. Makedonya, Moldova, Slovakya, Karadağ, Arnavutluk ile Türkiye'nin futbol federasyonları bu sistemi uygulamıyor. Buna karşılık Almanya bu uygulamayı 1969'dan bu yana kullanıyor.
<p>Bizim federasyonlarımız ah-bap-çavuş ilişkilerine zarar gelmemesi, seçim dönemlerinde oy kaybına sebep olmaması düşüncesinden olsa gerek özellikle malî kriterlere çok uzak. Bu da kulüplerin borç batağına saplanmalarının en büyük sebebi. Lisans zorunluluğunda öncelikli hedef, kulüplere daha fazla mali disiplin ve kontrol getirmek. Diğer önemli husus kulüplerin maaş/transfer baskısını azaltmak ve futbolun içerisindeki enflasyonu sınırlamak, kulüplerin gelir-gider dengesini sağlamak. 
<p>Ülkemizde UEFA Lisansı'nı (organizasyonlara katılım için şart), 2010-2011 sezonunda istek yapan 29 kulüpten (Süper Lig ve Bank Asya Birinci Lig) sadece 7'si alabilmiş. Onların da hangi şartlarda hak kazandığını anlatmaya gerek yok! Konuyu biraz açarsak, mevcut 2008-2011 UEFA Mali Kriterleri'nde aranılan şartlara bakmak gerek. Burada istenen şu: Yıllık ve ara dönem mali tablolarının TFF'ye gönderilmesi, diğer futbol kulüplerine gecikmiş borcun bulunmaması, personele, Sosyal Güvenlik Kurumu'na ve vergi dairelerine gecikmiş borcun olmaması, gelecek döneme ilişkin malî bilgiler ve bunların belli zaman periyodu içerisinde güncellenmesi.
<p>TFF mevcut kriterleri cesaretle, hatır gönül dinlemeyip uygulasaydı, diğer kulüplere, personele, Sosyal Güvenlik Kurumu'na, vergi dairelerine gecikmiş borcu bulunmayan 7 kulüpten acaba kaçı UEFA lisansı alabilirdi? TFF'nin, ileriye dönük 3 sezonda periyodik olarak bu uygulamaya başlaması geç de olsa önemli. Ancak, kulüpleri malî disipline sokacak hususlara işlerlik kazandırmada sıkıntı yaşanacak. Zira günümüz spor kulübü yönetimleri sadece bugüne bakmakta. Çoğu tribüne oynamak adına geleceği düşünmeksizin hesapsız davranmakta. Bir kulüp, milyon Euro'lar verip aldığı yabancı futbolcuları yeni milyonluk transferlere yer açabilmek için hiçbir bedel almadan elden çıkarmakta sakınca görmüyor. Malî kriterlerde değinilen gelir-gider dengelerini sağlamak bu anlayışla nasıl mümkün olacak?
<p>2011-2012 sezonunda lisans alabilmek için aranılan malî şartlar yukarıda açıklanan hususlar olacak. Bu zaman diliminde bu konulara çözüm bulmak çok zor. Halihazırda kulüplerin halka açık olanları dahi nakit akışlarında giderler karşısında nasıl balans tutturacak? Gecikmiş vergi borçlarına af getirecek 'torba yasa' ne kadar rahatlık sağlayacak? Bazı kulüplerin affı mümkün görülmeyen vergi kaçakçılığı suçları nasıl aşılacak? TFF, TBMM'de görüşülmeyi bekleyen Spor Kulüpleri Yasası'na mutlaka transferleri kontrol altına alabilecek hükümler koymalı. 80'li yıllardaki federasyonlar, günümüzdeki gibi transfer çılgınlıkları olmamasına rağmen bu işe, 'yıllık net gelirin yüzde 50 si kadar' transfere izin vererek çözüm bulmuştu. Ayrıca kulüp borçlarından yönetimler sorumluydu. Hatırladığım kadarıyla rahmetli Semih Bayülken bu şartlar dışında hareket eden mensubu olduğu kulüp yönetimine dava açmıştı.
<p>Futbol Federasyonu, hafta sonu bu uygulama ile ilgili kulüp yönetimlerini bilgilendirdi. Burada her şeyden önce bu kişilere sorumlulukları konusunda uyarılarda bulunulmalıydı. Zira bu şahıslar, bugünü yaşamaktan vazgeçmedikçe ne yaparsanız yapın disiplin sağlayamazsınız. Bu noktada en önem arz eden husus, kriterlerin uygulanmasındaki denetimler. TFF, kulüplerce gönderilen bilançolar üzerinden kendi tayin ettikleri iki YMM firmasıyla çapraz denetim yapacağını açıkladı. Günümüzden örnekleyecek olursak, iki kulübümüz ki bunlar aynı zamanda halka açık şirketler olup SPK mevzuatı çerçevesinde çalışmakta.
<p>Her ikisi de kulüp içerisinden tayin edilmiş ve kanunî zorunluluk olan YMM firmalarınca denetlenmekte. Bunların son 5 yıllık açıklanmış malî bilanço denetim raporlarına göz atıldığında, raporlarda; ödenmeyen, hele hele beyan bile edilmeyen KDV borçlarının varlığından bahseden tek satır var mıdır? Yani TFF önüne ne getirilirse ona bakacak. Denetim işinin sağlıklı, başarılı olabilmesi için İçişleri Bakanlığı Dernekler Daire Başkanlığı ve SPK yatırımcı haklarını koruma departmanı ile koordineli çalışılmalı.
<p>UEFA Başkanı Michel Platini'nin defalarca söylediği gibi ulusal lisans almada en önemli şart olan 'borçsuz kulüp' şartı göz ardı edilmemeli. Bu durumdaki kulüplerin organizasyonlara dahil edilmeyecekleri kararını TFF'nin önlemesi mümkün değil. Bilinen, UEFA kararlarını uygulamayan federasyonların üyeliklerine son verilmesi işini kolayca yaptıkları. TFF, lisans alma ve sonrasındaki gelişmeleri kamuoyuyla paylaşacağını açıkladı. Şeffaf yönetim anlayışı iyi hoş da araya seçim, ağabey, çocukluk ve 'Paper Moon!' masa arkadaşlığı vs. girerse durumun ne olacak? Açıklanan uygulama takvimine göre Mayıs 2011, incelemelerin bitip 'Lisans uygunluk' kararının alınacağı son tarih. Bekleyip TFF uygulamalarda ne kadar kararlı ve şeffaf göreceğiz...
<p></p></p></p></p></p></p></p></p></p></div>
</p>
<a href="http://web.archive.org/web/20110118203400/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1080488), [web.archive.org (arşiv bağlantısı)](http://web.archive.org/web/20110118203400/http://zaman.com.tr:80/yazar.do?yazino=1080488)
# Kartal'dan futbol resitali

*Atıf Keçeci 2011.01.22*

<td class="columnist-detail">
<p>Beşiktaş'ın flaş transferleri, İnönü Stadı'nda sahne aldı. Yenilerden sadece Ferdandes ilk 11'de forma şansı bulamamıştı.</p>
<p>
<div id="haberMetinDiv">
<p>Görev adamı Ernst kulübeye çekilmiş, sezonun ilk yarısında fazla ön plana çıkamayan Aurelio, Schuster'in tercihi olmuştu. Maç boyunca görülen, yenilerin uyum konusunda sıkıntı çekmeyecekleriydi. Ancak rakip, Siyah-Beyazlı takıma her zaman dilimi içerisinde dişini gösterebilecek güçte değildi.
<p>Takım oyununda Guti'nin meziyetlerine eşdeğer Simao Sabrosa da çok önemli bir futbolcu olarak sonuçlara ismini yazdıracak. Futbol altyapılarının gücü, kolektif futbol anlayışlarının ön plana çıkması, top her ayaklarına gelişinde zevkle izlendi. Bu duruma karşılık Quaresma'nın tribüne hoş gelen şahsî oyununun takımına hiçbir katkı sağlamadığı da bir kere daha görüldü. İlk 45'te yaptığı orta ve kaleye attığı şutlardaki verimlilik yüzde 20'lerdeydi.
<p>Bucaspor karşısında hangi taktik anlayışıyla oynarsa oynasın Kartal elini kolunu sallayarak golleri sıraladı. Kadro zenginliğini göz önünde bulundurup maçı bu yönüyle değil, futbolcuların performanslarını mercek altına almayı uygun buldum. Defans hattında Ersan ile Hilbert başarılı oyunlarını devam ettirdi. İbrahim Toroman ile İsmail güçsüz rakip forvetler karşısında sıkıntılı anlar yaşadı. Sivok ile İbrahim Üzülmez arandı. Guti dün gece defansa yakın pozisyon almıştı. Uzun, ayağa garanti şık pasları her zamanki gibi zarafet taşıyordu.
<p>Dün gece sivrilen iki isim Aurelio ile Nobre idi. Forvet arkasında görev yapan Nobre defansa yaklaşıp aldığı topları serviste güzel işler yaptı. Fırsatçılığını da gösterip gollerini sıraladı. Bu formunu ve oyun anlayışını devam ettirdiğinde 11 şansı çok yüksek olacak. Aurelio da özellikle ilk yarıdaki oyunuyla faydalı işlerin adamı olarak dikkat çekti. İki yeni isimden golcü Almeida'nın hazır olmadığı izlenimini edindim. Yüksek toplara çıkmada tereddütler yaşaması belki de uyum sorunu yaşamasından oyuna konsantre olamayışının sonucuydu.
<p>Simao Sabrosa için ilk söylenecek söz 'örnek alınacak futbolcu'. Her dakika oyunu yaşayan, topla buluştuğunda ileri oynayan, adam geçmeyi gerekmediği durumlarda hiç aklına getirmeyen, kısaca futbolu, takımı için oynayan kimliğiyle sahadaki gerçek yıldız olarak seyredildi. Dün gecenin talihsiz takımı Ege ekibiydi. Fırtınaya denk geldiler. Güçleri oranında futbolu çirkinleştirmeden oynamalarına rağmen farklı bir skorla yenilmekten kurtulamadılar. a.kececi@za­man.com.tr </p></p></p></p></p></div>
</p>
<a href="http://web.archive.org/web/20110123173044/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1082629), [web.archive.org (arşiv bağlantısı)](http://web.archive.org/web/20110123173044/http://zaman.com.tr:80/yazar.do?yazino=1082629)
# Beşiktaş yıldızlarıyla...

*Atıf Keçeci 2011.01.27*

<td class="columnist-detail">
<p>Ziraat Türkiye Kupası'nda yola devam etmek için Trabzonspor'un sıkıntı yaşamayacağı hesabıyla 7 as oyuncusunu kenara çekerek Süper Lig'deki Fenerbahçe maçını düşündüğü anlaşılıyordu.</p>
<p>
<div id="haberMetinDiv">
<p>Oysa Gaziantep B.B. deplasmanda Manisa'dan üç puan aldığında hesaplar altüst olabilirdi.
<p>Beşiktaş ise işini kendi halletmek düşüncesinden yola çıkarak gerekeni yapmış ve tüm as elemanlarını sahaya sürmüştü. Güzel futbolun kaliteli oyuncularla geleceği gerçeği sahada tüm çıplaklığı ile zevkle seyredildi. 'Rakip tam takım olsa ne fark ederdi.' demek yerine, 'Rakibin de iyi futbol sergilemesi ile daha zevkli ve heyecanlı dolayısıyla daha güzel bir maç seyredilirdi.' demek daha doğru olurdu.
<p>İlk yarı oyuna ve topa hükmeden taraf Beşiktaş'tı. Orkestra şefi Guti, gene sahne almış arkadaşlarını pasa doyuruyordu. İki kanat oyuncusu Simao ve Quaresma tarafından iyi işler yapılarak Nobre ve Almeida'ya bolca ortalar göndererek pozisyona soktular. İlk golde Simao'nun takipçiliği, Alanzinho'nun kontrolünden kolay sıyrılıp altı pasa yolladığı topa vatandaşı Almeida'nın şık vuruşu futbolda "gol vuruşu" tarifine tıpa tıp örnekti. Simao'nun karşı ataklarda defansa yardıma gelişi de diğer olumlu bir yanıydı.
<p>Karadeniz ekibinin top kayıp yüzdesi yüksek olunca atağa çıkmada sıkıntı yaşaması ev sahibi takımın avantajı oldu. Ersan'ın ataklara katılımının nedeni de rakibin bu durumu yaşamasındandı. Beşiktaş'ta yeni oyuncuların takıma uyumu bakımından bir sıkıntı izlenmedi. Almeida da önceki maçtaki tutukluğu üzerinden atmış göründü. Gol yollarında Nobre ile anlaşması artı bir değerdi.
<p>Siyah-Beyazlı takım geçmiş maçlara oranla kıyaslanamayacak derecede organizeydi. Giderek daha da iyi işler çıkacağı bugünden kendini belli etti. Quaresma'nın kulağı çekilmiş olacak ki, dün gece şahsi oyundan uzaklaşmıştı. 30. dakikada 18 dışından yaptığı vuruşun üst direğin içine çarparak çaprazdan gol oluşu tam jeneriklik ve ayakta alkışlanacak cinstendi. Gol öncesi Nobre'ye yapılan faulü avantaja bırakarak sonrasında filelerle buluşmasına imkan tanıyan Hakem Cüneyt Çakır doğru yorumun önemini gösterdi.
<p>İkinci yarıda Manisa'da Gaziantep Bş. Bld.'nin galip durumda olduğunu duymaları, Trabzonspor'u işin şakası olmadığı bilincine kavuşturdu. Bunun sonucunda atılan gol ise maça heyecanın geleceğini belli etti. Lukasz Brozek'in topuk pasını iyi takip eden Alanzinho farkı bire indirirken bu pozisyonda Beşiktaş defansı gene adam paylaşımında yanlışlar içerisindeydi.
<p>Biraz hareketlenen Trabzon karşısında Siyah-Beyazlı takımın ikinci yarıda durgunlaşması da dikkat çekiciydi. İlk yarıdaki futbolun sanki 'gazı kaçmış gazoz'a dönüşmesi düşündürücüydü. Oyuncu değişikliklerinde Fernandez'in performansı herhalde Aurelio'nun da dikkatinden kaçmamıştır. a.kececi@za­man.com.tr </p></p></p></p></p></p></p></div>
</p>
<a href="http://web.archive.org/web/20110128004617/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1084952), [web.archive.org (arşiv bağlantısı)](http://web.archive.org/web/20110128004617/http://zaman.com.tr:80/yazar.do?yazino=1084952)
# Hayallerle baş başa

*Atıf Keçeci 2011.02.14*

<td class="columnist-detail">
<p>Gündüz saatlerinde yapılan İdari ve Mali Genel Kurul'da bazı konuşmacıların '14'te 14 neden olmasın? temennileriyle Ankara'ya yola çıktık.</p>
<p>
<div id="haberMetinDiv">
<p> Guti ile Quaresma'sız takımın, deplasmanda hem de seyircisiz maçta ne yapacağını herkes merak ediyordu. 14 sezondur sahasında Beşiktaş'ı yenememiş Ankagücü'nün lig sıralamasındaki yerinin sevimli olmaması sebebiyle puanlara ihtiyacı olduğu aşikârdı.
<p>Schuster; Ernst'i, Bobo ile İsmail Köybaşı'nı kendine yakın olsunlar diye herhalde kulübeye çekmişti. Oysa Almeida ve Aurelio'daki verimsizlik bu tercihlerin doğru olmadığını söylüyordu. Ev sahibi takım, rakibin oyun anlayışını çözdüğü için forvette Serdar Özkan, Sestak ve Gabric ile üçlü oynamayı tercih etmişti. Bir de defansını çakılı oynatıp Sapara'yı orta alan kontrolüyle birlikte ataklarda çoğalmak adına ileri çıkarınca zaten açık vermede bu sezon rekorlar kıran Siyah-Beyazlı defansı zorda bıraktılar.
<p>Başlama vuruşuyla birlikte atağa kalkan Ankaragücü'nde sağdan Gabric'in defansın üzerinden aşırtarak arka direkte topla buluşturduğu Serdar Özkan'ın şık vuruşuyla Beşiktaş geriye düştü. Kartal, henüz maçın başında eski futbolcusunun volesiyle ne olduğunu anlayamadı. 8'de yine sağdan bu defa Sapara'nın getirdiği topu Sestak kaleci Hakan'a nişanladı. Farkın ikiye çıkması işten bile değildi.
<p>Beşiktaş'ın orta sahaya hakim olamaması kenarlarda oynayan futbolcuların geriye yardımı düşünmemelerinin sonucuydu. Bu zafiyet geriden çabuk atağa çıkarak iki kenarı kullanıp Nobre ile Almeida'ya yüksek toplar atılmasına olanak vermedi. İkinci yarı başlarken aksayan İbrahim Üzülmez, yerini İsmail Köybaşı'na bırakmıştı. Schuster ikinci müdahalesini de bir türlü istenen seviyeye gelemeyen Almeida'yı Bobo ile değiştirerek yapmıştı. Beşiktaş oynar gözüküp son hareketlerde başarı sağlayamayınca rakibin oyununu da kabul eder hale geldi.
<p>75'ten sonra geriye yaslanarak oynamayı tercih eden Başkent temsilcisine karşı oyunu geniş alana yayma düşüncesi doğru olandı; ancak bunu uygulamayı akıl edemeyen Beşiktaş yedek kulübesi çare olarak Ernst'i oyuna soktu; fakat o da işe yaramadı. Hocası tribünde, seyircisi saha dışında olan Ankaragücü bu sezon üç büyükleri yenme başarısına bir yenisini daha ekledi. Sarı-Lacivertliler, 14 sezondur mağlup edemediği rakibine üstünlük sağlayarak bir ilke imza attı. Şimdi Beşiktaş Başkanı ve yöneticilerinin ne gibi bir bahane üreteceklerini merak ediyorum. Özgür Yankaya tam istedikleri gibi bir hakemdi. Dün sahada yenilen Beşiktaş, gündüz saatlerinde de yönetim olarak özellikle borçlar konusunda büyük eleştirilere muhatap kaldı. Bu konuda geniş bir yorumu yarın inşallah sizlere sunacağım. a.cakir@za­man.com.tr </p></p></p></p></p></div>
</p>
<a href="http://web.archive.org/web/20110215090815/mailto:a.kececi@zaman.com.tr">
</a></td>

Kaynak: [zaman.com.tr](http://zaman.com.tr/yazar.do?yazino=1093223), [web.archive.org (arşiv bağlantısı)](http://web.archive.org/web/20110215090815/http://www.zaman.com.tr:80/yazar.do?yazino=1093223)
# Beşiktaş camiasını yanıltmaya kimsenin hakkı yok

*Atıf Keçeci 2011.02.15*

<td class="columnist-detail">
<p>Her yıl yapılan idari ve malî genel kurullarda kulübün geçmişi ve geleceği mercek altına alınır, eldeki bilgi ve belgelere dayalı olarak duyarlı üyeler görüşlerini bildirir.</p>
<p>
<div id="haberMetinDiv">
<p>İyi işlere imza atan yönetimler için bu, gurur günü olur. Aksi durumda, yani derneği ve iştiraklerini kötü yönetip Beşiktaş Kulübü'nü iflas noktasına getirenler içinse azap günü olur. Pazar günü de bu aynen tekerrür etti. Toplantı öncesi Başkan Yıldırım Demirören başta Murat Aksu olmak üzere etkili üyelere haber gönderterek ve de bizzat görüşerek kongrede konuşmamaları yönünde isteklerde bulundu. 'Sakin bir kongre günü geçmesi'ni de gerekçe olarak göstermiş. Bu durum toplantı öncesi yaşananlar...
<p> İşin bir de kongrenin yapıldığı salonda yaşananlar boyutu var. 10 bin 600 üyenin katılım hakkı olan kongreye 770 kişinin gelmesi çok tuhafıma gitti. Gelenlerin içerisinde gözüme batan bazı şahıslarla tesadüfen de olsa aynı halk otobüsünün içerisinde olmayı kimse istemez. Zaten bazı konuşmacılara saldırmaları da ne niyetle orada bulunduruldukları hakkında fikir vermeye yetti. Bunlar eğer kongre üyesi yapılmışlarsa giriş belgelerine imza atanların utanması gerekir.
<p> Divan başkanı, kongreyi açıp toplantıyı idare edecek heyetin tavsiye edildiği önergeyi 10 dakika beklemek zorunda kaldı. Kongre işleriyle görevli ve bu iş için kulüpten 12,5 bin lira maaş alan (Çifter çifter İSKİ işi! avansları, kongre yeme-içme giderleri, UEFA temsilcilerinin her ihtiyaçlarını! karşılama masrafı olarak her maçta 10 bin dolar tahsilatları hariç) dernek genel koordinatörü, duruma el koyarak daha önceden kararlaştırdıkları isimleri verdi. Bunlardan ikisi daha önceki genel kurulda toplantı tutanaklarında oynama yaptıkları için disiplin kurulunca ihtar cezası aldı. Diğeri HSYK'nın 6 Ocak 2011 tarihinde yayınlanan kararnamesiyle Ergenekon davası zanlılarından biriyle yaptığı telefon konuşmaları dinlemeye takılan, tam pansiyon tüm seyahatlerin kadrolu misafiri savcıydı. Görevdeki bir savcının herhangi bir dernek kurullarında görev alması, yasa gereği izin alınmadığı müddetçe (Raporlu olunsa dahi) mümkün değil. Demirören kurmaylarının istekleri doğrultusunda hareket edilmesini sağlamak için bu isimleri görevlendirdiği kongre yönetimlerine baktığımızda tüm açıklığıyla izlendi.
<p> Son kongreyi adil bir şekilde yöneten ve ismiyle onur sağlayan Uluç Gürkan yerine tercih edilen Eximbank eski genel müdürü Ahmet Kılıçoğlu'nu da etkileyerek çok taraflı bir yönetim ortaya koydular. Savcı Bey, salonla kuliste oturan Yıldırım Demirören arasında adeta mekik dokuyarak söz alan konuşmacıların sıralamasına bile müdahale etti. Eski Rektör Prof. Dr. Mesut Parlak, eski Belediye Başkanı İhsan Yalçın, işletme fakültesi eski dekanı ve dernek eski denetleme kurulu başkanı Prof. Suat Arıkboğa, eleştiri yapacakları düşüncesiyle adil bir sıralamanın aksine son sıralara konuldu. Bu, Beşiktaş açısından yapılan en büyük ayıptı. Böyle kaliteli isimlerin çıtayı yükselteceği düşüncesinden hareket edilmemesi, koltukların sarsılmaması için başvurulan çok basit bir oyundu.
<p> İşin hesap bölümü ise tam bir komediydi. Öncelikle Denetleme Kurulu raporunun, kongre üyelerine dağıtılan kitabın içerisine alınmaması çok düşündürücüydü. Yönetim yandaşı iki üyenin dışında kalan, görev bilinciyle hareket eden ve ne yazık ki kendilerine gerekli evrakların inceleme yapmak üzere verilmediğinden yakınan diğer kurul mensuplarının tespitlerinin öğrenilmemesi düşüncesi hakimdi.
<p> Yönetim borç açıklaması yaparken de kongreyi yanıltıcı bilgiler vermekten kaçınmadı. Belge ve rakamların yalana alet olunamayacağını bilmelerine rağmen bu yolu seçmeleri de tuhaftı. İlan edilen bilançolara baktığımızda Futbol AŞ'nin kısa vadeli borçları 218 milyon 30 bin 510 lira, uzun vadeli olanı 136 milyon 498 bin 465 lira olarak görülüyor. Derneğin borcunun da 119 milyon lira olduğu defter kayıtlarında açık seçik yazılıyken bunu gerçek dışı düşük gösterdiğinizde sadece kongreye bindirilmiş kıta tarifine uygun getirilen kişileri kandırırsınız! Aksini söyleyenle her ortamda tartışırım.
<p> Bir de Başkan'ın popülizm adına yaptığı ve TFF başkanını hedef alan konuşmasındaki bazı hoş olmayan benzetmeler, asırlık kulübün hiçbir döneminde hiçbir mensubunun ağzına almayı düşünmediği türdendi. Kendine belki ama Beşiktaş camiasına hiç yakışmadı. Bir ay önce televizyona çıkıp TFF'ye memnuniyetinizi bildirirken ardından hiç de haklı olmadığınız Karabükspor maçından sonra ağır bir üslupla tepki verilmesinin izahının ne olacağını merak ediyorum. 
<p> Sonuç olarak bu kongre bir daha kulübün geldiği noktayla gelecekte bekleyen sıkıntıların açık seçik ortaya konulmasını sağladığı için yarar getirecek. 2013 sezonu başlangıcı önemli. Ancak son koz olarak Akaretler'deki plazayı dost bir otel işletmesine 25 yıllığına kiraya verip onun getirisiyle günleri geçirme planları ortalarda dolaşıyor. Bu sebeple, 2013'ün seçim yılı olması hasebiyle de birilerinin "Hadi bize eyvallah." diyeceği de çok konuşulmakta. </p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1093688), [web.archive.org (arşiv bağlantısı)](http://web.archive.org/web/20110320000303/http://www.zaman.com.tr:80/yazar.do?yazino=1093688)
# Gülerek ayrılık olmaz...

*Atıf Keçeci 2011.02.17*

<td class="columnist-detail">
<p>Beşiktaş ve spor camiası, Avrupa kupalarında kalan tek temsilcimiz olması hasebiyle bu gece oynanacak Dinamo Kiev, UEFA Ligi maçının ilk ayağını konuşacağına mali kongrede yaşananlardan sonra İbrahim Üzülmez'in durumuna odaklanmış durumda.</p>
<p>
<div id="haberMetinDiv">
<p>Gerçi başkanından teknik adamına kadar herkes bu turu geçilmiş görüyor. Hatta Manchester City bile kolay rakip olarak değerlendirildiği için bu maçın fazla bir önemi olmadığı düşüncesi ile diğer işlerle ilgili "gündem değiştirme" taktiği sahneye koyulmuş durumda. Karabükspor'u ve puan cetvelinin 14'üncü sırasında son 5 maçını kazanamamış Ankaragücü'nü bile geçemeyen rüya takıma herhalde ilahi bir güç bu karşılaşmanın kazanılması için itici bir destek verecek. Son yazımda değindiğim gibi bu düşünceyi taşıyanlar acaba karşılarındakileri kandırdıklarını mı sanıyorlar? Efendiler, beyefendiler, Alman soyundan olup İspanyol gibi davranan lejyonerler, uyanın karşınızdaki takım Avrupa kupalarında başarılı sonuçlar alan bir kulüp. Kendinize çekidüzen verin, çok kritik maçların oynanacağı 2 haftaya sorunsuz girmek için çaba harcayın.
<p>İbrahim Üzülmez'in ipini çektiniz. Gerekçe; ortaya küfür etmiş, ama duyan! olmamış.
<p>Kimler duyacak, Sivok, Fernandes, Simao, Hilbert, Ernst, Nobre, Almeida mı? Geriye ne kalıyor? Hakan, Ekrem, İbrahim Toraman, İsmail Köybaşı. Birinci gruptakiler daha ekmek istemesini bilemiyor, diğerlerinin bir kısmı 'duymadık', diğer bölümü 'ortaya savrulan küfürdü' diyormuş. Duyduk deseler İbrahim Üzülmez gibi delikanlılık yapamadıklarının sıkıntısını yaşayacaklardı. Her iki durumda da Üzülmez'in yanlışı var. Ancak bu olayın yakın geçmişte bile benzerleri yaşandığında yönetimin tutumu da biliniyor. Efendim Schuster bundan böyle takımda görmek istemediği şeklinde rapor yazmış. Beyler siz Beşiktaş'ın maddi ve manevi değerlerini korumak için varsınız. Haa kararlara etkimiz ne ki diyecek olursanız o konuda bir şey söyleyemem ve de hak! veririm. Dışarıya kulak verin. "Guti'ye kaptanlık yolu açmak için" bu Schuster'in bir taktiği deniliyor. Yarın gerçekleşirse ne cevap vereceksiniz?
<p>İşin en trajikomik yanı, Üzülmez'in veda anlamlı basın toplantısına duyumlarıma göre istenmediği halde Başkan Yıldırım Demirören katılmış. Başkanın bu davranışının, olası İbrahim Üzülmez tavrının devamı ile yapacağı konuşmaların sıkıntı yaratacağı düşüncesinden kaynaklandığı her kesimce yazılıp konuşuluyor. Medyada ve konuştuğum insanların bir tanesi bile farklı bir yorum getirmediği için yorum birlikteliği ortada.
<p>Bir kişinin yaşamı boyunca çok zor başına gelebilecek "Sportmenlik dışı hareket" sonucu uzaklaştırma ile cezalandırılan ve kariyeri boyunca iç sızlatacak bu durum karşısında söyleyecekleri olan kişiye adeta ambargo uygulanması kabul edilebilir bir husus değildir. Başkanın daha çok konuştuğu toplantıdaki sözleri de yadırganacak cinsten. Öncelikle kötü bir durum yaşaması sonucu psikolojisi bozulmuş insanın yanında neredeyse kahkaha atarak konuşmaya çalışan başkanın ruh halinin de iyi olmadığını zannediyorum. Hiçbir hâkimin veya savcının ömür boyu hapse mahkum ettikleri suçlu ile yan yana gülerken görüntülerine rastladınız mı? İşin bir de "kapılarımız açık, isterse altyapıda görev yapabilir" yönü var. Sportmen! olmayan bir kişiye eğitimde görev verme düşüncesi. En bilgisizliği ortaya koyan vaat ise Süper Lig'in Gaziantep'te oynanacak son maçında TFF izin verdiğinde Üzülmez'e jübile yapmak. Beşiktaş, İstanbul takımı, maça gelen seyircisinin çoğunluğu bu şehirde nasıl bir düşüncedir anlamakta zorlanıyorum. Bu tarafını es geçip soruyorum, mukavelesini fesih ettiğiniz bu oyuncuyu resmî maçta oynatıp nasıl jübile yapabileceğinizi söyleyebiliyorsunuz? Bu arada jübile yönetmeliğini de okumasını tavsiye ederim. Gaziantep tutkusu biliniyor da bu kadarı da fazla diyorum.
<p>Sayın başkan herhalde insanları ahmak zannedip devamlı kandırmakla etrafındaki çıkar çevrelerince "bravo, büyük başkan, helal olsun, Allah başımızdan eksik etmesin" diyerek alkışlanmasına kanıyor. Ancak bilmeli ki yazımızda olduğu gibi bu işlerin böyle olmadığını bilen insan sayısının içerisinde bahsettiğim şakşakçılar bir çuval pirincin içerisindeki üç-beş kırık gibiler </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1094709), [web.archive.org (arşiv bağlantısı)](http://web.archive.org/web/20110320001205/http://www.zaman.com.tr:80/yazar.do?yazino=1094709)
# Beşiktaş, Avrupa'yı da zora soktu

*Atıf Keçeci 2011.02.18*

<td class="columnist-detail">
<p>Sıkıntılı günlerden sonra çıkılan Avrupa Ligi eleme maçı Beşiktaş için önem taşıyordu. Prosedür gereği Simao ve Fernandes'ten yoksun kadrosu iyileşen Guti ile güç bulmuştu. Takım tertibi bu maç için idealdi.</p>
<p>
<div id="haberMetinDiv">
<p> İlk onbeş dakika takımların birbirlerini kontrollüyle geçti. Schuster temkinli davranarak defansın çok ileriye çıkmasını istemeyen bir saha yayılışı uyguladı. Dinamo Kiev de benzer bir anlayışla oynadı. Siyah-Beyazlı takım orta saha organizasyonunda sadece Guti'nin ayağına bağlı kalması ile pozisyon oluşturmada rakibe tertibat alma avantajı sağladı. D.Kiev oyun tarzı olan kalabalık orta saha ile rakibi önce durdurup kontra toplarla çabuk adamları özellikle de Shevchenko ile sonuca gitmek düşüncesini uyguladı. 4. dakikada Quaresma'nın yan ortası biraz yüksek gelmiş olsaydı, Bobo tribünleri sevince boğardı. Topun altına girmek zorunda kalınca isabetli bir kafa vuruşu gerçekleştiremedi.
<p> Schuster'in bir türlü çare bulamadığı beklerin önünde oynayan kanat adamlarının rakip bindirmelerinde yardımcı olmaması dün kale önü sıkıntılarının yaşanmasına neden oldu. Misafir takımın 27'de kullandığı korner atışına yükselen tecrübeli isim Shevchenko topu, önünde pozisyon almış arkadaşı Vukajeviç'e indirince o da 6 pastan golünü tabelaya yazdırdı. Beşiktaş 37'de Quaresma'nın ayağından beraberlik sayısını filelere gönderdi.
<p> İkinci yarıya hızlı giren Dinamo Kiev'in, topa hakim olup isabetli paslarla rakip alana gelmeye başlaması, tehlike sinyalleri verse de kenar yönetimi bizler gibi oyunu seyretti. Futbol adına hiçbir etkinliğin görülmediği müsabaka boyunca özellikle son 15 dakika Beşiktaşlılar adına utanılacak görüntülere sahne oldu.
<p> Kötü oynayan ve gollerin geldiği tarafta görev yapan İsmail Köybaşı dururken, Ernst'i oyundan almak ancak Schuster'in beyninden çıkabilecek bir saçmalıktı. Oysa İsmail ile solda oynayan Ekrem değişikliğine gitse defans biraz toparlanabilirdi. Zira bu kanadı kullanan süratli adamlar Gusev ve Shevchenko rahat hareket edemezlerdi. Dinamo Kiev'i rahat yenip Manchester City'i bile geçmeyi konuşan futbol fukarası yöneticilerle uğranılan bu farklı yenilgi hiç yadırganmamalı. Zira futbol rüya takımı filan dinlemez, gerçeklerini yerine getirenlerin yüzüne güler.
<p> Dillere destan, adına besteler yapılan Quaresma daha 9. dakikada dikkatli bir hakem tarafından Leandro Almeida'ya yaptığı hareket sonucu kart görürdü. O pozisyondan kurtuldu ama 90'da göstere göstere attığı tekme ile kırmızı kartı yedi. Şimdi neler anlatılacak merak ediyorum. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1095250), [web.archive.org (arşiv bağlantısı)](http://web.archive.org/web/20110319235031/http://www.zaman.com.tr:80/yazar.do?yazino=1095250)
# Yıldızlar rüya gibi

*Atıf Keçeci 2011.02.21*

<td class="columnist-detail">
<p>Beşiktaş açısından teselli anlamlı prestij sağlayıcı bir müsabakaydı.</p>
<p>
<div id="haberMetinDiv">
<p>Schuster takım tertibinde gene değişik düşünceler içerisinde kalmış, bir olumlu bir de bizlere göre riskli karar vermişti. Ön liberoda Ernst-Necip tercihi Guti'yi forvete yaklaştırmış ve İspanyol oyuncudan daha fazla verim sağlamak açısından doğru iş yapmıştı. Sivok'u kesmesi ise tuhaftı.
<p>Fenerbahçe cephesinde de kadroda olup olamayacağı belirsiz Gökhan Gönül'ün ilk 11'de başlaması, Siyah-Beyazlı takımın dikkatli olmasını gerektirecek bir durumdu. Ancak maç başlayınca sıkıntının sağdan değil soldan geleceği belli oldu. Ekrem'e yardımı düşünmeyen Quaresma, Dos Santos'un bindirmelerinde ilk müdahaleyi yapmadığı gibi Dia'yı da hesaba katmayınca bu taraf yol geçen hanına döndü. Mehmet Topuz'un geçmiş maçların aksine düşük verimliliği sağlı sollu atak yememe açısından Siyah-Beyazlıların şansı oldu.
<p>Schuster, dünyada artık uygulanmayan adam markajını Alex'le Necip'i eşleştirerek vizyona koymuştu. Rakip göbekten gelmeyi düşündüğü anlarda Ernst kesici olarak gene yalnızları oynadı. Almeida bile zorunluluk hissettiğinden zaman zaman bu atakları karşılamak zorunda kalarak, rakip forvetleri kovalayarak rahatsız etti.
<p>Erken gelen Fenerbahçe golü gene bir yan top sonucuydu. Topla daha çok oynayan Sarı-Lacivertliler, sonrasında oyundan düştü. Bu hal Beşiktaş'ın baskı kurmasını sağladı. Soldan Dia'nın kaçışına refakat eden Ekrem, rakibini bozamayınca bu oyuncunun vuruşunun direkten dönüşü şans anıydı.
<p>Devre bitimine yakın Ekrem ileri kaçıp 18 köşesinde rakibine attığı çalımla oyundan düşürüp çok kullanmadığı sol ayağıyla Volkan'ın uzanamayacağı sol üst köşeye yaptığı vuruşla beraberlik golünü getirdi.
<p>İkinci yarıya golle başlayan taraf bu defa ev sahibiydi. Simao'nun serbest vuruşu barajdan dönüp İbrahim Toraman'ın önüne düşünce gelen fırsatı iyi kullanan oyuncu, takımına skorda üstünlük sağladı. Fenerbahçe, Emre ve Mehmet Topuz'un kötü performanslarına rağmen maça asılmaya devam etti. Nitekim Ferrari'nin kırmızı kart görerek oyun dışı kalışı ve sebep olduğu penaltıyı Alex'in sayıya çevirişi maçı rengini değiştirdi. Sarı-Lacivertliler, oyuna iyice hakim oldu. Alex imzalı goller durumu 4-2'ye getirirken tribünler soğuk duş altında kalmış gibiydi. Ve koca Kartal, bir iki iş bilmezin hava atma merakından dolayı aldığı Quaresma ve Almeida'nın ne oynadığı belirsiz geceyi hüsranla kapattı. Başkan ve etrafındakiler herhalde 'rüya takım' masalını bir daha duymak istemezler. a.kececi@za­man.com.tr </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1096594), [web.archive.org (arşiv bağlantısı)](http://web.archive.org/web/20110319234535/http://www.zaman.com.tr:80/yazar.do?yazino=1096594)
# Kartal'ı kuşa çevirenler utansın

*Atıf Keçeci 2011.02.25*

<td class="columnist-detail">
<p>Tur şansını evinde zora sokan Beşiktaş'tan mucize bekleyen bir grup taraftar, "Çıkmayan candan umut kesilmez." düşüncesiyle yola koyulmuş ve Kiev'in acı soğuğunda tribünlerde yerlerini almışlardı.</p>
<p>
<div id="haberMetinDiv">
<p>Schuster, gene beklendiği gibi defterden sildiği Bobo ile Ferrari gibi oyunculara forma vermişti. Aurelio ile birlikte 8 yabancılı kadrodan mutlaka beklentiler olacaktı. Oyunun başında bulunacak bir gol "Niçin olmasın?" akla getirebilirdi.
<p> Ancak bütün hayaller başlama vuruşundan 3 dakika sonra hüsrana dönüştü. Oyuna atak giren Dinamo Kiev rakip alana fazla adamla gelince Siyah-Beyazlı defans her zaman olduğu gibi adam paylaşımında yetersiz kaldı. Karambolde Vukajevic takımını öne geçirdi. Erken yenen gol moralleri de yıkınca maç angarya haline dönüştü. Beşiktaşlı futbolcular üşümemek için bile adam kovalayarak ısınmayı düşünmedi. Almeida turistik seyahate gelmiş gibi ortalıkta dolaşıyor, Bobo oynar gibi gözüküyordu. Necip ile İsmail'in gayretleri de olmasa maçın seyredilecek bir tarafı olmayacaktı. Deplasmanda yakaladığı avantaja rağmen ev sahibi takım, tüm ciddiyeti ve oyuncularına rotasyon uygulamayarak maçını oynadı.
<p> Guti forvete yakın oynamasına rağmen soğuktan olsa gerek pas organizasyonlarında en kötü performansını sergiledi. Geriden olumlu çıkışları her iki kanattan da yapamayan Siyah-Beyazlı takımdan haliyle başarılı bir sonuç beklenemezdi. Geleceğin takımının günümüzde de bir şeyler yapması ileriye umut taşıması açısından önemliydi. Dün geceki Beşiktaş'tan uzayda bile iş yapması beklenemez. 30'dan sonra top hep ev sahibi takımın istediği yerlerde dolaştı. Schuster de bizler gibi oyunu seyrederek takımına katkı adına hiçbir yardımda bulunmadı.
<p> Dinamo Kiev ikinci yarı neredeyse 10 dakikada bir gol kaydetti. 55, 64 ,74'te gelen gollerle durum 4-0 olunca maçın bir an önce bitmesini istedik. Siyah-Beyazlı takımı hiç bu kadar acz içinde görmedim. Bu hezimetten sonra ulemaların kime ne bahane bulup gündemi değiştirmek uğraşı vereceklerini merak ediyorum. Deplasmanda Metalist Karkiv'e 4-1 yenildi diye bugünün aksine ligde çok iyi durumda olunmasına rağmen Teknik Direktör Ertuğrul Sağlam'ın görevine son veren zihniyetin Schuster'e bu kadar toleranslı davranmasına bir anlam veremiyorum. Yakın gelecekte bu konu da mutlaka aydınlığa kovuşacaktır. Asırlık Kartal'ı yanlış tercihleri ve kötü yönetimleri ile kuşa çevirenler en azından tarih önünde hesap vereceklerdir. a.kececi@za­man.com.tr </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1098725), [web.archive.org (arşiv bağlantısı)](http://web.archive.org/web/20110319234353/http://www.zaman.com.tr:80/yazar.do?yazino=1098725)
# Beklenen patlama gerçekleşti, Beşiktaş kazandı!

*Atıf Keçeci 2011.03.01*

<td class="columnist-detail">
<p>Ligde zor günler geçiren Beşiktaş, Avrupa'ya da veda edip hedefsiz kalmıştı. Ziraat Türkiye Kupası teselli olarak algılanmaktaydı.</p>
<p>
<div id="haberMetinDiv">
<p>Kendisini başarılı kabul eden teknik direktör ile futbol şube sorumlusu, takımın Antalya'da 'patlama' yapacağı düşüncesinde olduklarını kamuoyuna açıklamıştı. Bir kısım yurdum insanı bunun 'pop corn!' olabileceğini bile düşünmüştü. Zira patlak deyince akla önce mısır, patlama deyince de tüpgaz geliyordu!
<p>Bizler de bu önemli patlamayı yerinde izleyebilmek için NASA'da değil, Antalya Mardan Stadı'ndaki yerimizi aldık! Schuster gene nevi şahsına mahsus bir 11'i sahaya sürmüştü. Hilbert, Bundesliga fatihi Almeida ile Fernandes 6. yabancı kontenjanının dışında kalmıştı. Aurelio, defansın hemen önünde, onun ilerisinde Necip ile Guti atak organizasyonlarının başlangıç ayakları olarak görev almışlardı. Klasik 'saldım çayıra gayrı Mevlam kayıra' futbol anlayışlı, emekliliğine gün sayan Aurelio'dan bu olumlu başlangıcı beklemek 'abesle işgaldi'. Ancak Alman-İspanyol karışımı Schuster, bizler gibi düşünmüyor olmalıydı. Bu bölgede Fernandes oynadığında en azından ileri çıkışlar yapıp şutlarıyla kaleyi yoklamayı deniyordu; ama o şans bulamıyordu. Guti'yi oyun içerisinde görebilene aşk olsun. Forvete baktığımızda da farklı şeyler göremedik. İlk yarı Bobo'nun 44'te Radeljic'in markajından kurtulamayıp değerlendiremediği pozisyondan başkası akıllarda kalmadı. 25'te Tita'nın, 31'de Mehmet Yılmaz'ın girdiği pozisyonlarda Rüştü'nün müdahaleleri çok önemliydi.
<p>Antalyaspor'un hocası Mehmet Özdilek, defansif anlamlı bir oyun taktiği benimsemeyince açık bir futbol seyredildi. Quaresma'yı Erkan Sekman'ın kontrolüne vermesi dışında futbol anlayışı olarak Schuster'in hoşuna gitmeyecek bir durum yoktu. Beşiktaş'ta kanat organizasyonları olmayınca santrforların da yapabileceği fazla bir iş olmuyor. Simao sağda oynadığı anlarda Ekrem Dağ ile birlikte rakip alana süratle indiklerinde pozisyon oluşturabiliyorlar. Bunu maç içerisinde 4-5 defa denediler. 56'da verkaçlarla rakip alana inen Quaresma, ofsayttaki Ekrem'le topu buluşturunca bu oyuncu da fileleri havalandırdı. Sonrasında Quaresma-Almeida ve Bobo-Hilbert değişiklikleri gerçekleşti. 80'de Guti'nin 30 metreden sol ayağıyla kullandığı serbest vuruşta top ön direk dibinden sayıya dönüşünce Kartal için artık 'patlama yaptı!' denilebilecek bir skora ulaşılmıştı. Patlama gerçekleşmiş; ama ne yazık ki deniz bitmişti... </p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1100672), [web.archive.org (arşiv bağlantısı)](http://web.archive.org/web/20110319234542/http://www.zaman.com.tr:80/yazar.do?yazino=1100672)
# Gençlik harekâtı kazandı

*Atıf Keçeci 2011.03.04*

<td class="columnist-detail">
<p>Beşiktaş, Ziraat Türkiye Kupası'nda başarılı olarak teselli bulmak istiyordu. İlk maçtaki 5-0'lık galibiyet, rövanşa kolaylık getirmişti.</p>
<p>
<div id="haberMetinDiv">
<p> Bu anlamda Schuster, takımını maç günü Gaziantep'e getirmiş ve 18 kişilik kadrosunda gençlere yer vermişti. Defans hattında Sivok sabit kalmış, Erhan Güven ve genç Atınç, İsmail Köybaşı ile birlikte görev almıştı. Orta sahada da Fernandes ile Onur forma bulmuş, Almeida ise Nobre ile birlikte ileri ikiliyi oluşturmuştu.
<p> Ev sahibi takım da klasik 11'i ile formalite olarak sahaya çıkmıştı. Gözler kulübede görev bekleyen genç yetenek Muhammed'deydi. Nitekim ilk yarı biterken sakatlanan Onur yerini 16 yaşındaki kardeşine bırakmıştı. Aurelio, Nobre ve biraz da Almeida'yı saymazsak 23 yaş ortalaması olan geleceğin takımı sahadaydı. Atınç'ı kendine güven duyan bir oyuncu olarak izledim. Duran toplarda rakip defansın arasında boyunun uzunluğundan istifade etmeyi düşünmesi dikkatleri çekti. Onur ise pek alışık olmadığı çizgiye yakın oynamaya çalışırken sakatlanana kadar gayretli gözüktü.
<p> Siyah-Beyazlı ekibi iyice rahatlatan gol 12'de geldi. Hilbert'in Almeida'nın koşu yoluna bıraktığı pasla buluşan Portekizli oyuncu, kaleciyi geçti. Ancak pozisyonunu bozduğundan direkt kaleye oynama şansını kaybetti. Altı pasa gönderdiği topun rakipten dönmesi sonucu Nobre fırsatçılığını göstererek tabelayı takımı lehine değiştirdi. Bundan sonrasında Beşiktaş adına geçmiş maçlarda forma bulamayan Fernandes başta olmak gençlere fırsat doğdu.
<p> Nitekim ikinci yarı başlarken İsmail Köybaşı ve Sivok yerlerini Doğukan Pala ile Furkan Şeker'e bıraktı. 4 gencin, A takımı hiç de yadırgamadığını rahatlıkla söyleyebiliriz. Atınç ile Furkan'a baktığımda "Ferrari'den ne farkları var?" sorusunu sordum ve cevabı gene kendim verdim: "Fiyatları?" 10 yaşından beri Beşiktaş havasını teneffüs etmeleri işin diğer olumlu yanı. Yani yürekten Beşiktaşlılar. Yaş ortalaması 32 olan oyunculara 'geleceğin rüya' takımı tanımlaması yapan başta kulüp başkanı olmak üzere diğerlerinin artık uykudan uyanmaları gerek. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1102149), [web.archive.org (arşiv bağlantısı)](http://web.archive.org/web/20110319235930/http://www.zaman.com.tr:80/yazar.do?yazino=1102149)
# Kartal, kötü emellileri memnun etti

*Atıf Keçeci 2011.03.07*

<td class="columnist-detail">
<p>Ne hazindir ki Beşiktaş, özellikle ligin şampiyonluk kovalayan takımlarıyla oynadığında sonucunu hep diğer takımlar merak ediyor.</p>
<p>
<div id="haberMetinDiv">
<p>Ne hazindir ki Beşiktaş, özellikle ligin şampiyonluk kovalayan takımlarıyla oynadığında sonucunu hep diğer takımlar merak ediyor. Dünün öncesinde de hep değişik senaryolar ortaya çıktı. Ne tuhaftır ki, bazı Beşiktaşlılar Trabzonspor'a puan verilerek Fenerbahçe'nin şampiyonluk yolunda işini zorlaştırmayı bile düşünebiliyordu. Ancak insanımızı bu hale şan şöhret budalası yöneticiler getirdi. Onlara göre, yöneticiler futbolculara, "Maça asılmayın, Fenerbahçe şampiyon olmasın" mı diyeceklerdi?
<p>	Beşiktaş ne kadar rahatsa, Trabzonspor o kadar sıkıntılıydı dün gece. Gerçi geriden gelen iki takım puan kaybetmişti ama Fenerbahçe, daha maçını oynamamıştı. Bu bakımdan yola devam ancak galibiyetle anlam kazanabilirdi. Ev sahibi 6'sı sahada, ikisi kulübede 8 yabancı kontenjanını da kullanmıştı. Son maçların formda oyuncusu genç Atınç ne yazık ki kadroda yoktu. Oysa olası libero stoper sakatlığında başka oyuncu da yoktu. Nitekim Sivok oyundan atılınca Necip'ten stoper oluşturmak isteyen Schuster, iki bek iki ön liberoyu yedeklemiş, göbeği düşünmemişti. Onun adı Schuster'di, ne yapsa yeriydi.
<p>	Dakikalar ilerledikçe misafir takım hiç de şampiyonluk kovalayan bir takım havasında değildi. Defanstan çabuk çıkmalarına rağmen topu Umut ve Burak'a aktarmakta aynı başarıyı gösteremediklerinden ilk yarı hatırda tek pozisyonları kalmadı.
<p>	Siyah-Beyazlı takım için de farklı şeyler söylemek mümkün değil. Guti, Fernandes birçok pas servis etmelerine rağmen Bobo, sadece 31'de kaleyi cepheden gören bir pozisyon yakalayabilse de onu da dışarıya atma beceriksizliğini gösterdi. İlk yarıda bazı önemli notlar vardı. İki sarıdan kırmızıyla Serkan Balcı'yı ihraç eden hakem Tolga Özkalfa, Simao'nun Cale'ye tabanını, Giray'ın Simao'yu ciddi şekilde sakatlanmasına sebep olabilecek kasık bölgesine tabanını ve de 34'te Guti'nin yerde yatarken rakibine tekme sallamasını görmezden geldi.
<p>	İkinci yarıya rakibin on kişi kalması nedeniyle bir fazla forvetle oynama düşüncesiyle Fernandes'le Nobre değişikliği Schuster'in az sayıdaki doğrularından biriydi. 66'da ilk defa doğru dürüst Ekrem-Hilbert verkaçını gördük. Alman oyuncunun altı pas üzerinde ön direkte pozisyon almış Bobo'nun kafasına adrese teslim kesmesi tabelayı da 1-0'a taşıdı. Karadeniz ekibi, cevabı 2 dakika sonra verdi. Sonlara yaklaşıldığında Siyah-Beyazlı takım özellikle Hilbert'in pas kayıpları olmasa sonuca gitmede rakibinden daha fazla pozisyon oluşturabilirdi. Maç berabere bitiyor derken 88'de Burak 73'te yapamadığını yaptı ve takımına galibiyeti getirdi. Ve maalesef Beşiktaş, hayalcilerin kötü emellerine nail olmalarına fırsat verdi. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1103488), [web.archive.org (arşiv bağlantısı)](http://web.archive.org/web/20110319234810/http://www.zaman.com.tr:80/yazar.do?yazino=1103488)
# Açıklama şampiyonları!

*Atıf Keçeci 2011.03.10*

<td class="columnist-detail">
<p>Başarısızlıklar sonrasında değişik hedeflere saldırı son dönemde moda oldu. Açıklamalarda kulüpler arasında bir hayli çekişme olduğunu görüyoruz. Bu konuda Beşiktaş ile Galatasaray başı çekiyor, Trabzonspor cephesi daha ince eleştirilerle gündeme gelmeyi tercih ediyordu. Ancak ligin ikinci yarısında puan farkı kapanınca onlar da modaya uydu. Fenerbahçe'yi şampiyon yapmak üzerine çalışmalar yapıldığını ima eden bir açıklamada bulundular.</p>
<p>
<div id="haberMetinDiv">
<p>Takımlar her sene hakem kararlarından şikâyetçi olurlar. Sezon sonunda hatalı düdüklerle kazanılan ve kaybedilenler arasındaki orana baktığımızda sonucu fazlaca etkileyen bir durum olmadığına şahit oluyoruz. Kulüplerin, özellikle Beşiktaş'ın en başarılı olduğu iş 'gündem değiştirme!' Karabükspor'un hakkının yendiği maç sonrası ceza alacak kadar sert açıklamalar yapan başkan ve yöneticiler önce özeleştiri yapmalı.
<p> Trabzonspor'un önceki günkü açıklamasının devamında Beşiktaş cephesinden de sesler yükseldi. TFF'yi ve MHK'yı hedef alan, sanki başarısızlığın sebebi onların kararlarıymış gibi gündem oluşturma istemleri hiç de inandırıcı bir ifadeyle ortaya konulamadı. Açıklama yapma zorunluluğunun kimden geldiğini bilmek istiyorum. Asırlık çınarı, 'yancı' durumuna sokmaya kimsenin hakkı yok. Bu açıklama, "Rüya takım kurduk, diğer kulüpler bizi dünya kulübü olmamızdan ötürü kıskanıyorlar." paranoyasıyla hareket eden ve gerçekleşmeyen 17'de 17 hedefiyle avunan zihniyetin eseri.
<p> Onu-bunu suçlamak yerine aynanın karşısına geçip kendinizi sorgulamalısınız.
<p> 17'de 17 demişsiniz, ilk 7 maçta 14 puan kaybetmişsiniz. Liderle aranızdaki puan farkı 19. 5., bir anlamda sponsoru gibi olduğunuz Gaziantepspor'un 8 puan gerisindesiniz. Şimdilerde bir de 'geleceğin takımı' masalı var ki yerseniz! Geleceğin dünya kulübünün, kıskanıldığı söylenen rüya takımın kadrosuna göz attığımızda umut bağlanan futbolcuların yaşları önümüzdeki sezon itibarıyla şöyle: Rüştü 39, İbrahim Toraman 31, Ferrari 33, Sivok 29, Hilbert 28, Ekrem 32, Guti 36, Quaresma 29, Ernst 33, Simao 33, Aurelio 35. Bunlardan olsa olsa geleceğin veteran takımı olur!
<p> İşin iç acıtan tarafı ise taraftarların ve camianın hipnotize edilmiş hali. Kimsenin sesinin soluğunun çıkmamasını ve tepkisizliği anlamak mümkün değil. Yöneticilik tecrübesi olan camianın tanınmış isimleri tedirginlik ve üzüntülerini kendi aralarında paylaşsalar da bu düşünceleri dışarıya aksettirmeleri önemli. Beşiktaş yönetimine seçildiklerinde "Kötü gidişe son verecek." diye beklenenlerden başta Metin Keçeli olmak üzere Erdoğan Toprak, Fahrettin Curaoğlu, Engin Baltacı, Mete Düren ile Orhan Saka gibi isimlerin de sistem içine alındıklarını, böylece bu düşüncenin de boşa çıktığını görüyoruz. Biraz Metin Keçeli'nin başkanla, özellikle yabancı transferlerinde aynı düşünceyi taşımadığını söylemesi bile önemli bir ayrıntıdır.
<p> Bu beylerin oturup geleceğe dönük mali düzenlemeler yaparak "İki sezon sonra nasıl borçsuz bir kulüp haline geliriz?" çalışması yapmak zorunluluğunu hatırlamaları gerekir. Toplantılara katılıp başkanın düşüncelerinin doğruluğuna kafa sallayanlar yarınlarda 'boyun fıtığı' tehlikesiyle karşılaşabilirler! Beşiktaş'ı biraz seviyorlarsa hiç olmazsa bundan sonrasında seslerini yükseltmeliler. Aksi halde daha önce Metin Keçeli'nin söylediği gibi tüm zamanların en kötü başkan ve yöneticileri olarak tarihe geçecekler. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1105145), [web.archive.org (arşiv bağlantısı)](http://web.archive.org/web/20110319235257/http://www.zaman.com.tr:80/yazar.do?yazino=1105145)
# Beşiktaş eriyor, yönetim yıldız seyrediyor!

*Atıf Keçeci 2011.03.12*

<td class="columnist-detail">
<p>Bir futbol maçı düşünün ki, ilk 45 dakikasında karşılıklı olmak üzere tek bir pozisyon olmasın.</p>
<p>
<div id="haberMetinDiv">
<p>Biri ülkenin adı üç büyüğe çıkmış kulüplerinden, diğeri son haftalarda özellikle deplasmanda önemli puanlar kazanmış ekip. Misafir takım 6 yabancılı kadrosuyla sahada ama hepsi futbola da yabancı. Guti'si de, Fernandes'i de tek olumlu pas servisi yapmadan ilk yarı sonunda soyunma odasına ısınmaya koşar adam gidiyor. Biraz Simao ve Bobo gayretli. Ferrari bu defa daha akıllı müdahaleler yaparken diğerlerini ara ki bulasın.
<p>Geleceğe dönük beklenti içerisine girebilmek için futbol adına bırakın üst düzey organizasyonları eser bile yok. Şampiyonluktan vazgeçtik, Avrupa ligine katılım için ilk 4'te yer almak zorunluluğu bile kimsenin aklına gelmiyor. Schuster'le bu işlerin üstesinden gelmenin zor olduğunu yönetim kurulunun büyük bölümü anlamışken, hiçbiri içlerinden geçeni toplantılarda dile getiremiyor.
<p>Beşiktaş cephesinde ikinci yarıda da fazlaca farklılık göremiyoruz. Hilbert'in çerçeveyi bulmayan ve de Bobo'nun 70'te kaleci İlker'den dönen şutlarından başka bu dakikaya kadar maçın heyecan düzeyi eksilerde seyretti. 72'de Hilbert-Quaresma değişikliğinin oyuna biraz hareket getirmesi bekleniyordu. Nitekim karşı atakta Fernandes kaleye şutladı, kalecinin bloke etmede sıkıntı yaşaması ile Bobo'nun önüne düşen kısmetten Sambacı faydalanmayı beceremedi. Bu pozisyon belki de maçın dönüm noktası olabilirdi. Aynı Bobo 84'te altı pas içerisinde çerçevenin dışına kafa ile topu gönderme marifetinin de sahibiydi. Guti'nin sahadaki varlığı Siyah-Beyazlı takımı bir eksik oynatmaya zorlarken, Schuster nedense Necip'i bir türlü hatırlamadı. Aynı şekilde oyuna hiçbir katkısı olmayan Aurelio da kontenjandan sahada kalmayı başardı.
<p>Oyunun son uzatma dakikasında Guti-Ernst değişikliği bir teknik adam iflasının ilanı gibiydi. Ve Ernst'in ayağına top değmeden maçı bitirmiş olması da kariyerinde önemli bir yer teşkil edecektir.
<p>Böylesine tatsız tuzsuz, futbol fukarası bir futbol maçını yorumlamanın sıkıntısını çeke çeke tribünlerdeki seyirciler gibi bizler de hakemin bitiş düdüğünü bekledik. Bu maçta hakeme ve TFF'ye edilecek laf da olmadığına göre acaba ne gibi bir cinlik yapılacak ve bu kocaman ayıpların, devekuşunun kuma kafasını gömüp gerçeklerin görünmediğini zannetmek hayaline dalınacak.
<p>Beşiktaş her hafta eriyip bitiyor ancak başkan ve yöneticiler 'yıldız kayma'sını seyrediyor. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1106276), [web.archive.org (arşiv bağlantısı)](http://web.archive.org/web/20110320001948/http://www.zaman.com.tr:80/yazar.do?yazino=1106276)
# Demek ki oluyormuş

*Atıf Keçeci 2011.03.20*

<td class="columnist-detail">
<p>08'inci kuruluş yıldönümünü kutlayan Beşiktaş, lig tarihindeki en kötü sezonunu yaşıyor. Tarihî çınar, dördüncü olabilmenin mücadelesini verirken, taraftarı da küskünlük yaşadığı için tribünleri boş bırakmıştı.</p>
<p>
<div id="haberMetinDiv">
<p>Dün bir yandan da Kartal'ın Schuster'den kurtuluşunun bayramı vardı. İlk teknik direktörlük sınavına çıkan Tayfur Havutçu'nun duyguları da gecenin önemli anıları arasında yerini alacaktı.
<p> Yeni teknik direktör, takım tertibini eskiye nazaran daha akıllıca yapmıştı. Ön liberoda Ernst ve Necip'e onların önünde ileri adamlarına yakın Guti'ye verdiği görev uygun olandı. Aurelio'nun kulübeye sadece bu maçta değil ebediyen çekilmesi hayırlı bir iş sayılabilir. Zira Aurelio emekliliği gelmiş, Necip ise geleceğin yatırımıydı. Sadece ofansif yönlü üç oyuncuyu yedekler arasına alırken defansın özellikle göbeğinde çıkacak olası bir arızada tamir edici ismin olmayışı dezavantajdı. 23'te Ferrari'nin sarı kart görmesi bu bölge için düşündüğümüz tersliğe iyi haber olmadı.
<p> Maça Simao sağda, Quresma solda başladı. Bu anlarda sağ kanat bindirmelerinde Ekrem ile iyi bir kombinasyon kurarak oldukça etkili ataklara imza attılar. Sonrasında ise kanat adamlarının yer değiştirmeleri sonucu aynı etkili pozisyonlar Querasma'nın yardımı olmayınca yaşanmadı. Kayserispor sanki bir puanla her şeyi halledecekmiş görüntüsü içerisindeydi. Bütün maç boyuncu işi ortada al gülüm ver gülümle idare edip bulacakları bir golle sonuca gitme planları uygulamadaydı. Ninetim 22'de Siyah-Beyazlı defansın "serbest bölge" durumundaki rahatlığından istifade ile Zalayeta'nın ayağından bu istemlerine de ulaştılar.
<p> İlk yarıda Guti ve Ernst'in çok top kaybetmeleri, ev sahibi takımın oyuna hakim olamayışının başlıca nedeniydi. İkinci yarıda işler tamamen Siyah-Beyazlı takımın istediği gibi oldu. Ernst ve Guti işin ehemmiyetini anlamış olacaklar ki, bambaşka bir görüntü içerisinde göründüler. Necip'in de kesici görevindeki başarılı müdahalelerle kazandığı topları servisteki olumlu kullanımı, saha ve top hakimiyetinin Beşiktaş'a geçmesinin diğer önemli ayrıntısıydı.
<p> Bobo- Almeda değişikliği ayrıca oyuna olumlu katkı sağladı. Bu oyun anlayışıyla Quaresma'nın çok şık ortasına aynı güzellikte kafa vuruşu yapan Almeida gerçek hüviyetine büründü ve golünü filelere bıraktı. Skorun değişeceği gün gibi belli oluyordu. Nitekim bu defa sağdan bir serbest atış kullanan Simao, Ernst'in kafasına topu nişan almış gibi gönderince o da gereğini yaptı. Sonrasında hakem Halis Özkahya ilk yarıda Simao'ya yapılan penaltı ve sarı kart gereken pozisyonda çalamadığı düdüğü bu defa Beşiktaş'ın aleyhine bir pozisyonda üflerken ikilem içerisinde kalıyordu.
<p> Maçın son dakikalarında kontra bir topla karşı alana giden Quaresma, Almeida'ya gol attıran isim oldu. Topu taşıdı, adam eksiltti ve hemşehrisine golünü attırdı. 4-2'lik sonuç her şeyden önce Schuster'e bir gönderme anlamı da taşıyordu. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1110091), [web.archive.org (arşiv bağlantısı)](http://web.archive.org/web/20110321053341/http://zaman.com.tr:80/yazar.do?yazino=1110091)
# Fazla söze ne hâcet

*Atıf Keçeci 2011.04.03*

<td class="columnist-detail">
<p>Düşme hattının bir basamak üzerinde yer alan Sivasspor için mücadelenin önemi daha büyüktü.</p>
<p>
<div id="haberMetinDiv">
<p>Yiğidoların önemli oyuncuları Dennis ile Mehmet Nas'ın olmayışı Rıza Çalımbay'ın dezavantajıydı. Rakip Beşiktaş'ta da Necip ile Guti gibi geriden oyun başlatan yetenekler yoktu. Teknik Direktör Tayfur Havutçu ilk deplasman maçında takım tertibinde 6 yabancısına forma verdi. 2'sini de kulübede oturtarak tüm kontenjanı kullanmıştı.
<p> İlk yarım saatte ev sahibi daha atak göründü. Ekrem ile İsmail'in ileri çıkışlarında kademelerini Simao ile Quaresma doldurmadı. Böylece Kartal kontra yediğinde defansında az adamla yakalandı. Bu anlarda Cenk'in dikkati ve libero anlayışıyla topa müdahaleleri rakibe gol şansı vermedi. Defansını kalabalık tutan Sivasspor'un kenar adamları Almeida'ya yakın oynadı. Böylece sıkışıklık daha da arttı ve sonuca gitmede iş şansa ve de duran toplara kaldı. Sonrasında Siyah-Beyazlı orta saha, forvete daha yakın oynamaya başladı ve kontrol ele geçirildi. Aurelio, Almeida ve tribünlere zevkli anlar yaşatan ismi Quaresma pozisyonları değerlendiremedi.
<p> İkinci yarıya ev sahibi, gol ayağı Mehmet Yıldız'la başladı. Önceki haftalarda iyi işler yapan Suarez, Eneramo ve Grosicki'nin oyuna ağırlıklarını koyamamaları bu değişikliğin sebeplerinden biriydi. Defans blokunda görev yapan Sedat ve Hayrettin galibiyetin mimarlarıydı. Rakibi iyi kontrol ettiler, kazandıkları topları olumlu kullandılar. 65'te Sivok'un ikinci sarı karttan kırmızıyla ihracı ev sahibini umutlandırdı. Suarez-Cihan değişikliği de oyuna olumlu yansıyınca topla daha çok oynar gözüken Beşiktaş defansının adam ve alan kontrolünde dengesizliği görüldü. Tayfur Havutçu'nun sonuca gitmede son şans olarak gördüğü Simao-Nobre ve Almeida-Bobo değişikliği bir hayli dikkat çekiciydi. Kümede kalma mücadelesi veren bir ekibe karşı yöneticileri tarafından 'dünya takımı' diye bir takımın oyuncularının hali bu vatandaşları daldıkları rüyadan uyandırmalıdır!
<p> Üstteki takımların Gaziantepspor ile başlayan muhtemel puan kayıplarıyla bu sezon ne yazık ki hedef haline dönüşen 4.lük ihtimali, alınacak puanlara endeksliydi. Ancak alışılmış defans hataları uzatmalarda gol yenmesine yol açtı. Cihan iyi oyununu golle süsledi ve takımına üç puan getirdi. Beşiktaş için söylenecek fazla bir şey olmadığı, vaziyete bakılınca zaten bütün açıklığıyla ortada duruyor. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1116686), [web.archive.org (arşiv bağlantısı)](http://web.archive.org/web/20110404015330/http://zaman.com.tr:80/yazar.do?yazino=1116686)
# Beşiktaş, Rüştü'yle kupayı tuttu

*Atıf Keçeci 2011.04.07*

<td class="columnist-detail">
<p>Avrupa'da ve Süper Lig'de hüsran yaşayan Beşiktaş için Ziraat Türkiye Kupası, tutunulacak son daldı. Rakip, devre arası yaptığı transferlerle ve aldığı sonuçlarla dikkat çekmekteydi.</p>
<p>
<div id="haberMetinDiv">
<p>Çok sevmelerinden olsa gerek kapalı tribün, Beşiktaş'ı sezonun 'kötü ve çirkin tezahürat' cezalarını en fazla alan kulüp haline getirdi. Kartal'a verdikleri zarar, sağladıkları yararı çoktan aştı. Bu olayların yaşanmasının bir önemli sebebi de yapılan tutarsız açıklamalarla bazı kulüp ve kurumları hedef göstererek toplumu tahrik etmek. İnşallah doğruyu bulurlar!
<p>Beşiktaş'ta defans oyuncularının sakat ve cezalarından ötürü Aurelio, İbrahim Toraman'ın yanına çekilmişti. Ön liberoda Ernst ve Necip vardı. Tayfur Havutçu 6'sı sahada 2'si kulübede olmak üzere tüm yabancı kontenjanını kullanmıştı. İlk yarıda net gol pozisyonlarına iki defa Cenk Tosun bir kez de Murat Ceylan'la giren misafir takım, daha gayretli gözüktü. Rüştü, muhteşem reflekslerle kalesinde devleşti. Guti'nin temposuzluğu devam ederken, Almeida sahaya zorla çıkarılmış gibiydi.
<p>Gaziantepspor savunmadan dikkatli çıkıp emniyeti elden bırakmama gayretindeydi. Beşiktaş kanatları yine kullanmadığı için özellikle Olcan sol tarafta cirit attı. Oyun kurucu olan Guti, santra yuvarlağını mesken tutup oradan işi idare etmek istedi. İleri çıktığında da geriye gelmede çabuk davranamadı. Böylece orta sahanın kontrolü Gaziantep'in eline geçti. Bu duruma 58'e kadar tahammül edebilen Tayfur Havutçu, Guti'yi Fernandes ile değiştirerek doğru olanı yaptı.
<p>İkinci yarıya atak başlayan Gaziantepspor'un üç gollük atağından 2'sini yine Rüştü bertaraf etti. 55. dakikada Ismael Sosa ceza sahasında topun üzerine basarak çok önemli bir pozisyonu sayıya çeviremedi. Fernandes'in girişiyle orta alanda iyi işler yapan ev sahibi, daha organize ataklar yapınca karşı kalede daha çok gözüktü.
<p>Siyah-Beyazlı takımın imdadına duran toplar yetişti. 64'te Simao, ceza alanının sol çaprazından kullandığı faul atışında maharetini göstererek topu köşeden filelere bıraktı. 75'te kornerden gelen topa yükselen Almeida, farkı ikiye, 86'da Simao kaleciden dönen Ernst'in şutunu tamamlayarak üçe çıkardı. Beşiktaş, rövanş için önemli bir avantaj yakalarken Rüştü alkışı hak etti. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1118334), [web.archive.org (arşiv bağlantısı)](http://web.archive.org/web/20110408002143/http://zaman.com.tr:80/yazar.do?yazino=1118334)
# Gaziantep başladı, Beşiktaş bitirdi

*Atıf Keçeci 2011.04.21*

<td class="columnist-detail">
<p>Gaziantep'e üç farklı skor avantajı ile gelen Beşiktaş'ta ilk maçın kadrosu değişikliğe uğramış, Hilbert ve Aurelio yerlerini Ekrem ve Fernandes'e bırakmıştı.</p>
<p>
<div id="haberMetinDiv">
<p>Ev sahibi takımda ise golcü forvet Popov sahadaydı. Beklendiği gibi oyuna hızlı giren taraf Gaziantep idi. Nitekim maçın başında organize bir atakta Olcan'la golü de buldu. Maçın hemen başında sanki oyuna 1-0 önde başlar gibi olunması kendilerini cesaretlendirdi. 25'e kadar buldukları fırsatları değerlendirebilseler skora eşitlik getirebilirlerdi. Yalçın'ın boş kaleye kafa vuruşunda çerçeveyi isabet ettiremeyişi takımı adına şanssızlıktı. Kurdukları baskının bu dakikalara kadar 5 korner atışı sağlaması, durumu anlatan önemli bir nottu.
<p>Siyah-Beyazlılar, erken yenen gole rağmen oyun disiplininden kopmayarak defansta açık vermeme gayreti içerisindeydi. Rakibin bu kadar çok gelmesinin en önemli nedeni kenarlarda oynayan Simao ve Querasma'nın defansa yardımı her zamanki gibi düşünmemesiydi. Kartal, 33'te oyunu dengeleyen taraf olurken rakibin hızının da kesilmesi karşı kaleye biraz daha fazla gitmelerini sağladı. Nitekim Simao'nun 18 içine gönderdiği topa elle müdahale eden Serdar Kurtuluş'un sebep olduğu penaltıyı gole çevirmek, servisi yapan Portekizli için zor olmadı. Esasında maç bu anda bitmişti. Zira skorun beraberliğe taşınması ev sahibi takımın şimdi en az gol yemeden 4 farka ulaşma zorunluluğunu getirmişti. Gaziantepspor'da Cenk ve Wagner'in arkadaşlarının hırslı oyununa seyirci kalmaları kupadan elenmeyi getiren faktörlerdendi. Özellikle Cenk'teki oyuna katılım adına görülen isteksizlik dikkat çekiciydi.
<p>İkinci yarıya bu defa hızlı giren taraf Beşiktaş oldu. 49'da gelen gol, maçı Beşiktaş lehine sonlandırdı. Quaresma soldan kesmiş, arka direkte pozisyon almış olan Almeida'ya fileleri havalandırmak kalmıştı. Tayfur Havutçu, bu skordan sonra işi emniyete almak düşüncesiyle Ernst ve Necip'i defans blokunun iyice önüne çekip Almeida-Bobo değişikliği ile de forvete taze güç katma adına müdahalede bulundu. 68'de ev sahibi gene Olcan'la gol bulmuş, tabelayı 2-2 olarak değiştirmişti. Bu sonuçla Beşiktaş, kupa finalini oynamaya hak kazanmıştı. Dün gecenin güzel tarafı, maçı izleyen futbolseverlerin bol gollü ve zaman zaman heyecanlı maç izlemiş olmalarıydı.
<p>Bir diğer konu da İbrahim Toraman'ın kupada dördüncü sarı kartı görüp finalde oynama şansını kaybedecek olmasının önlenmesi için ikinciyi görüp kırmızı ile gelen cezayı Konyaspor maçında çekme planıydı. Hakem Kuddusi Müftüoğlu, tam bir spor ahlakı ile buna müsaade etmeyerek doğrusunu yaptı. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1124277), [web.archive.org (arşiv bağlantısı)](http://web.archive.org/web/20110423020752/http://www.zaman.com.tr:80/yazar.do?yazino=1124277)
# Yakışıksız işler

*Atıf Keçeci 2011.04.28*

<td class="columnist-detail">
<p>Yaşanan olaylara baktıkça, sporun içerisinde olmaması gereken durumların gerçekleştiğini görmek insanı üzüyor.</p>
<p>
<div id="haberMetinDiv">
<p>Tüm spor aktivitelerinin ayrılmaz parçaları vardır. Kulüpler, dolayısıyla yöneticiler, teknik heyetler, sporcular, işleri organize eden federasyonlar ve medya. İşler iyi gittiğinde medya fazla gündeme gelmez. Ancak ters giden bir durum yaşanıyorsa ilk suçlu medya ilan edilir.
<p>11 Nisan'da Kasımpaşa maçının ardından yaşadığım bir olayı gündeme getirmeyi düşünmeme rağmen vuku bulan son Nihat Kahveci-Turgay Demir hadisesini birlikte ele alarak ileriye dönük muhtemel yanlışlıkları önleme adına yazma gereği duydum.
<p>Nihat Kahveci, Mehmet Topuz'un transferi döneminde Beşiktaş tarafından gündemi yatıştırıp flaş bir transfer yapmış olmak adına 4'ü bonservis 11 milyon Euro şahsına olmak üzere ederinin çok üzerinde parayla yapılmış gereksiz alışverişti. Sonrasında bu durum zaten ortaya çıktı. Turgay Demir'in kaleme aldığı düşünceleri ben dahil büyük çoğunluğun da zaten desteklediği bir gerçek.
<p>Gazeteci eleştiri yaparken empati hissini yaşadığı müddetçe yanlış kelimelerden kendini korumak zorundadır. Eğer bir yanlış varsa, ikili diyalog veya yazılı açıklamalarla konu aydınlatılır. Nihat bu yolu seçmek yerine sokak kabadayılığına soyunarak yakışıksız davranış sergiledi. Hiçbir kesimden destek bulmayınca da işi özür dileyerek kapatmak yoluna gitti. Önemli olan özür dileyecek duruma düşmemek.
<p>Şahsımın yaşadığı da bir yazım üzerine oldu. Kasımpaşa maçı bitiminde Prof. Dr. Mete Düren ve Ertunç Soğancıoğlu arkadaşlarımızla Beşiktaş dışı özel bir konu görüşürken başkan adayı Murat Aksu'nun listesinde yer almak için aracılarla uğraş veren ancak kabul görmeyen, bunun üzerine eski TFF başkanı Haluk Ulusoy tarafından önceki dönemlerde hakkında kötü konuştuğu Yıldırım Demirören'in listesine yedek olarak giren Ahmet Akpınar aramıza girdi. Bu kişi son Eyüpspor-Beşiktaş U-18 müsabakasında olayların çıkmasına orada bulunan gazeteci ve seyircilerden öğrendiğim rakip taraftarlara küfürlü konuşması sonucu sebebiyet vermiş bir isim.
<p>Bu kişinin ismi 2008 yılı Haziran ayında yapılan İstanbul Amatör Spor Kulüpleri Federasyonu'nun genel kurulu toplantısı sonrası gelişen hukuki sorunlarla ilgili Bakırköy Cumhuriyet Başsavcılığı sahtecilik bürosu 2009/61293 sayılı dosyada da geçmekte. İddia, genel kurulda bazı üyelerin yerine sahte imza kullanılması. Savcılık soruşturması sonucu federasyon başkanı ve dönemin genel sekreteri Abdullah Kaya cezalandırılmak üzere mahkemeye sevk edilmiş. Abdullah Kaya'nın 23.6.2010 tarihinde savcılığa ibraz ettiği yazılı savunmasının bir bölümünde "...Genel kurulun tüm organizasyonu benden sonra genel sekreter olan Ahmet Akpınar tarafından yapılmıştır." demekte.
<p>Bu karakter benim yazımın içeriğinin "Necip'in kırmızı kart cezasının infazı ile ilgili" doğru olduğunu kendisinin de bildiğini ancak yönetim tarafından istendiği için bu şekilde yaptığını, benim de Beşiktaşlılık aidiyeti içerisinde davranmam gerektiğini söyledi. Anlaşılan kamuyu aydınlatma görevinin taraf olarak yapılmaması gerektiğini hâlâ öğrenememiş. Bu konuda haklılığına kendisi de inanmadığı için yeğenim üzerinden saldırdı. Neymiş FIFA menajeri olan yeğenim, Beşiktaş'a futbolcu satmış ve bundan menfaat sağlamış. Başkan Demirören dahil diğer transfer işleriyle ilgili yöneticilere, "Yeğenimin böyle bir işlemi oldu mu?" diye sordum. Aldığım cevap 'hayır' olmakla birlikte "Yetkisi olduğu, ilgilendiğimiz bir sporcu olursa kendisi ile temas kurmakta bir sakınca görmeyiz." dediler. Sonrasında öğrendiğim ilk yönetim toplantısında başkan yakışanı yapmış ve yukarıda özelliklerini (!) yazdığım yedek yöneticiye uyarıda bulunmuş.
<p>Ben de o münakaşada sarf ettiğim "Şerefli, haysiyetli, namuslu bir insansan yeğenim kanalıyla Beşiktaş'tan menfaat sağladığımı ispat et..." sözlerimi bugün de tekrar ediyorum. Aradan 17 gün geçti. Kulüp muhasebe evrakları orada ben nasıl çalışanlara ait enteresan muhasebe kayıtlarını bulup ortaya döküyorsam, sizin için bu daha kolay olmalı. Artık günümüzde namuslular, namussuzlar kadar kendilerinde cesaret bulmakta. Hadi, hodri meydan. Ahmet Akpınar akla kendini... a.kececi@za­man.com.tr </p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1127006), [web.archive.org (arşiv bağlantısı)](http://web.archive.org/web/20110711064404/http://www.zaman.com.tr:80/yazar.do?yazino=1127006)
# Mutluluk ve hüzün...

*Atıf Keçeci 2011.05.01*

<td class="columnist-detail">
<p>Ülke futbolunun iki büyüğü herhalde ilk defa güçlü kadrolarına rağmen başarısız bir sezonun son derbisinde ayıp örtme çabası içerisindeydiler.</p>
<p>
<div id="haberMetinDiv">
<p>Beşiktaş tarafında sezonu Avrupa'da yer bulma açısından ilk dört mücadelesi vardı. Galatasaray ise hedefsiz kalmış, sadece prestijini kurtarmak düşüncesindeydi.
<p> Siyah-beyazlı takım iki dinamosu ön liberoları Necip ve Ernst'ten yoksundu. Bu eksikliği maç boyunca da çoklukla hissettiler. Ayhan'ın koordine ettiği orta saha ve pas organizasyonu ilk 15 dakikada topun daha çok kendilerinde kalmasını ve pozisyon üretmelerini sağladı. Baros ve Kazım son müdahalelerde başarı gösterebilseler skoru değiştirebilirlerdi.
<p> Ev sahibi, Guti'yi sahaya sürmüş ama İspanyol futbolcu bıraktığımız noktada geri dönmüştü. Ayağına top geldiğinde oyun içinde oluyor diğer zamanlarda hiçbir olumlu katkı sağlamıyordu. Fernandes ve Aurelio kazandıkları topları kenar adamları ile oynamayı tercih etseler hem futbol şekillenecek hem de pozisyon üretmede başarı sağlanabilecekti.
<p> İlk yarım saat çok dostane geçti. Öyle ki her iki tarafın kazandıkları faul iki elin parmakları sayısından azdı. Querasma şahsi oyununa dün gece de devam ediyor, ataklarda öncelikle kaleyi düşünüp attığı şutların sadece birisi G.Saray kalecisi Aykut Erçetin'i buluyordu.
<p> İki kötü futbol oynayan takımın maçından seyir zevki bekleyenler ilk yarı boyunca hiçbir tat alamadı. Oysa sahada siyah-beyaz forma altında dünya starları denilen futbolcular vardı ve böyle bir adına geçmişte "büyük" denilen maçta ortaya çıkmaları beklentisi yanlış değildi.
<p> Misafir takım ise yabancı aslarını sahaya sürme yerine kulübeye çekmeyi uygun bulmuştu. Bu havada ilk yarı Ayhan hariç diğer futbolcuların formaları bile doğru dürüst terlemeden idman havasında geçti.
<p> İkinci devrede özellikle 50'den sonra sahada kendine gelmiş bir Beşiktaş vardı. Siyah-beyazlı takım havasını bulup karşı kalede rakibin de izin verir futbolu ile pozisyon üretmeye başladı. Bir tek direniş gösteren Ayhan sahada çırpınırken büyük umut Arda, hiçbir varlık göstermiyor ve yokları oynuyordu.
<p> Kartal, 59'da Guti'nin serbest vuruşta kale sahası içerisine doldurduğu top Auerio'nun kafasında sekip filelerle buluştuğunda uçmaya hazır bir hale geldi. Nitekim bir dakika sonra Simao kendi çabalarıyla götürüp gol yaptığında İnönü Stadı da eski havasını buldu. Sonuç itibarıyla Beşiktaş mutlu olurken Cim Bom eski günlerini arar bir karamsarlıkla hüzünle sahadan ayrılıyordu. </p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1128445), [web.archive.org (arşiv bağlantısı)](http://web.archive.org/web/20110909180211/http://www.zaman.com.tr:80/yazar.do?yazino=1128445)
# Perşembe'nin gelişi!..

*Atıf Keçeci 2011.05.08*

<td class="columnist-detail">
<p>Bursa'ya tam 35 yıldır önceleri yönetici, sonrasında  gazeteci olarak hiçbir rahatsızlık duymadan her zaman gittim.</p>
<p>
<div id="haberMetinDiv">
<p>Küme düştükleri yıl da olayları objektif olarak değerlendirmemden ötürü o tarihte birçok Bursaspor taraftarından teşekkür aldım. Önceki sene bazı 'kendini bilmez'ler, Kültürpark içerisinde sözlü tacize yeltenseler de karşılarında oradaki aklı selimleri bulmuşlardı. Bu kez ligin ilk yarısında İstanbul'da çıkan olayların intikamı alınmak gibi saçma ve çağdışı bir hazırlığın olduğu konusunda bilgilendirildim. Hatta bu maça gitmek üzere bazı grupların teçhizatlanmaya başladıkları duyumunu aldım.
<p> Maalesef, birçok kulübün, taraftarının 'yasa dışı eylem' denilen siyasî olayların benzerlerini sporun içerisine soktuğunu görüyoruz. Ligin ilk devresinde Beşiktaş Kulübü öncülük edip 'taraftar getirme' yasağını kaldırmak için İstanbul Valiliği İl Spor Güvenlik Kurulu'na başvurmuş ve uygulanması hususunda karar çıkarttırılmıştı. Ancak Bursaspor taraftarlarının İstanbul'a girişte yapılan kontrollerde ele geçirilen yaralayıcı aygıtların çokluğu ve tehlikeli oluşları, emniyet güçlerini daha dikkatli olmaya zorlayan hususlardı. İnönü Stadı'na gelindi ve çıkan arbedede kan döküldü. 
<p> Ben oturduğum yerde olayların çıkacağı konusunda bilgi sahibi olurken Bursa Valiliği'nin istihbarat zafiyeti yaşayacağına inanmak istemiyorum. Devlet mutlaka gücünü göstermeli, ancak ortamı da iyi değerlendirmelidir. "Valilik acaba Beşiktaşlılara kızgınlığın telafisi yönünde bir ortam hazırlamak için mi bu yasağı kaldırdı?" sorusu insanın kafasını tırmalıyor! Emniyetçi bir babanın evladı olarak bu yaşananların bir emniyet zafiyeti oluşundan ötürü son derece rahatsızım. Bursa Valiliği İl Spor Güvenlik Kurulu gerekli ortamı sağlamadan böyle bir karar vererek hata yaptı.
<p> Futbol Federasyonu da önceden tedbir almadığı için suçlu. Bursaspor geçen sezon Diyarbakırspor, bu sene Gaziantep maçlarının yarıda kalmasından ötürü hanesine 3'er puan yazdıran bir kulüp. Şimdi aynı durum kendilerinin başına geldi. Futbol Müsabaka Talimatı'nın 17. ve 20. maddeleri gayet net. Disiplin talimatının 6. maddesi saha içi ve dışı güvenliğinin sağlanması hususunda ev sahibini sorumlu tutar.
<p> Şimdi karar mercii TFF. Bursaspor'un hükmen yenilgisi talimat hükümleri kapsamında. Avrupa'ya gitme durumundaki bu takımımızın iç saha maçlarının da seyircisiz oynanma ihtimali var. Bu konuda sadece ilgili kulüp değil, gerekli önlemleri ve ön istihbarat konusunda zafiyet yaşayan mülki erkânın durumu da İçişleri Bakanlığı'nca incelemeye alınmalı. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1131571), [web.archive.org (arşiv bağlantısı)](http://web.archive.org/web/20110909180232/http://www.zaman.com.tr:80/yazar.do?yazino=1131571)
# Beşiktaş'a sezonun tek tesellisi

*Atıf Keçeci 2011.05.12*

<td class="columnist-detail">
<p>Beşiktaş açısından daha zor bir maç olacaktı. Özellikle devre arası transferlerle ligin ilk yarısına farklı Bucaspor galibiyetiyle iddialı bir giriş yapılmıştı.</p>
<p>
<div id="haberMetinDiv">
<p>Ancak sonrasında hüsran yaşanmış, Avrupa kapısını aralamak için Ziraat Türkiye Kupası'na mutlaka sahip olunması noktasına gelinmişti. İstanbul Büyükşehir Belediyespor için final oynamak bile prestij açısından kulübe artı bir değer kazandırmıştı.
<p>Siyah-Beyazlı taraftarlar, Kadir Has Stadı'nı bayram yerine çevirmişti. Kayseri'ye akın eden 10 binler, tribünlerde büyük coşku içerisindeydi. Sporun bir eğlence olduğunu bu manzarayı yaşayanlar, Bursa'da olay çıkaranlara anlatmalı. Müsabaka başladığında daha tempolu olan taraf Büyükşehir'di. Bunun böyle gözükmesinin sebebi defansın göbeğindeki Sivok-Aurelio arasındaki uyumsuzluktu. İskender ile Tum ilk 25 dakikada yakaladıkları pozisyonları değerlendirebilseler işin rengi değişebilirdi. Yüksek oranda top kaybıyla oynamaları da dezavantajlarıydı. Beşiktaş'ın ise Quaresma ile Simao'nun kanat bindirmeleriyle sonuca gitme düşüncesi fayda sağlayamadı. Guti her zamanki gibi dolandı durdu. Fernandes ile Necip defans güvenliği düşüncesiyle rakip sahaya fazla gitmeyip uzun toplarla forvetlerine servisi tercih etti. 33'teki gol bu anlayışın getirisiydi. Fernandes 6 pasta pozisyon alan Quaresma'yı 25 metreden görünce Portekizli muhteşem göğüs kontrolü sonrasında fileleri havalandırdı.
<p>Üstünlük sayısı Kartal'ı hareketlendirse de etkili pas servisi ve final vuruşları noksanlığı skorun artmasını engelledi. Her iki takımın gol ayakları Bobo ile Tum'a teknik direktörleri 56'ya kadar sabredip yerlerine Almeida ile Gökhan Ünal'ı sahaya sürdü. Bu dakikalardan sonra Guti defansın önüne, Fernandes ileriye çıkınca Beşiktaş topa daha çok sahip olup pozisyonlara girdi. Gecenin zayıf halkası Aurelio 53'te kontrol edemediği İskender'i düşürünce kazanılan penaltıyı İbrahim Akın sayıya çevirdi. Kartal'ın defans göbeğindeki zafiyeti iyi değerlendiren Büyükşehir'in ortadan atak denemeleri 68'de sonuç verdi. Gökhan Ünal farkı bire çıkardı. Gecenin futbol olarak yetersizliğine rağmen bol gollü geçmesi tribünlere heyecan verdi. Beşiktaş'ın Necip ile birlikte en gayretli ismi aynı zamanda gol pası ayağı Fernandes'ti. Portekizli, 78'de faul atışını Guti'ye bırakmadı. Sivok'un kafasına nişanladığı vuruşun gol oluşuyla takımını tekrar iddialı hale getirdi. 
<p>Beşiktaş son umudunu da yitirmemek için gerekli mücadeleyi ortaya koyamayınca maç uzatmaya gitti. Bu bölümde karşılıklı pozisyonlar olsa da her iki taraf üstünlük sağlayamayınca sonuç penaltılara kaldı. Teknik özellikleri fazla olan Beşiktaş, rakibin iki vuruşuna karşı sadece Hilbert'le sayı bulamamasına rağmen kazandı. Kartal, bu sezonun teselli mükâfatı olan Ziraat Türkiye Kupası'nı müzesine taşıyarak Avrupa yolunu açtı. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1133227), [web.archive.org (arşiv bağlantısı)](http://web.archive.org/web/20110909180237/http://www.zaman.com.tr:80/yazar.do?yazino=1133227)
# Tayfur Havutçu'ya sahip çıkılmalı

*Atıf Keçeci 2011.05.17*

<td class="columnist-detail">
<p>Ziraat Türkiye Kupası'nı kazanarak Avrupa'da sesini duyurmaya hazırlanan Beşiktaş için Süper Lig'in son iki maçı formalite anlamlıydı.</p>
<p>
<div id="haberMetinDiv">
<p>Dün gece oynanan Eskişehir karşılaşması da her iki takım için benzer anlamdaydı. Mücadele dün 2+1 yıllık sözleşme yapılan Teknik Direktör Tayfur Havutçu açısından önem kazanmıştı. Böylece Havutçu için ekibini dünkü 90 dakikada ve haftaya oynanacak Gaziantep maçlarında daha dikkatli gözlerle seyretme imkanı oluşturuldu.
<p>Yönetim de bu rahatlıkla önümüzdeki sezonun teknik heyet ve futbol takımı kadrosunu şekillendirmeye yönelik çalışmalara hemen başlayarak doğru yola girdi. Teknik adam konusunda seçimin Tayfur Havutçu oluşu yeni sezonun ilerleyen haftalarında izlenecek futbol ve paralelinde gelecek sonuçlara endeksli olarak değerlendirilecek. Maalesef ülkemizdeki anlayış buna yol açmakta. Tayfur Havutçu fazla tecrübeli sayılamaz. Avantajı, kaliteli hocalarla çalışmış olması. Futbolculuğundaki saygınlığı da yeni görevinde kendisi için artı bir değer. Düzgün yaşamının yanı sıra iyi bir iş adamı oluşu da başarılı olmasında yardımcı bir güç.
<p>Başarının kısa dönemde gelmemesi halinde genelde sabırsızlık baş gösterir. Kendisinin camia, taraftar ve medya nezdinde sempati duyulan kişiliğiyle toleranslı davranılmaya ihtiyacı olabilir. Yönetim bu noktada istikrar gösterip ona sahip çıkmalı. Avrupa ve Süper Lig artık takım kadrolarının denkleşmeye başlamasıyla kolay olmaktan çıktı. İsmi duyulmamış bir takım sürpriz yapabilmekte ve yola devama sekte vurabilmekte.
<p>Havutçu ülke futbolunu ve futbolcusunu çok iyi tanıyor. Kendi oyuncularının ne yapıp yapamayacağı konusunda da tecrübeli. 11 resmi maçta takımın başında olması bu konuda kendisine bir hayli tanıma fırsatı verdi. Ziraat Türkiye Kupası'nın müzeye taşınması kariyerine yazdırdığı ilk şampiyonluktu. Bu moral ve kendine güven açısından oldukça önemli.
<p>Takım kadrosunun revizyonu ve yeni transferlerin seçiminde mutlaka etkin olmalı. Kupa maçında Guti'yi 105 dakika sahada tutması sanki yönetimin İspanyol'un bir maç önce gösterdiği tepkiyi tazelememek için bir istemi olarak algılandı. İsme değil emeğe ve takıma sağlanan katkıya göre seçim yaptığında işi daha da kolaylaşacak. Tayfur Havutçu'ya yardımcı olunup mutlaka sabır gösterilmeli. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1135296), [web.archive.org (arşiv bağlantısı)](http://web.archive.org/web/20110909180242/http://www.zaman.com.tr:80/yazar.do?yazino=1135296)
# Gaziantep  böyle istedi

*Atıf Keçeci 2011.05.22*

<td class="columnist-detail">
<p>Sezon bitiminden çok önce Süper Lig'e havlu atan Beşiktaş, kendinden çok rakibi açısından önem taşıyan maça aslarının cezalıları dışında olanları izne çıkararak geldi.</p>
<p>
<div id="haberMetinDiv">
<p>Maç günü seyahat etmek, kadroda 3'ü defansta olmak üzere 4 gence forma vermek, Bursaspor Teknik Direktörü Ertuğrul Sağlam'ın tepkilerini haklı çıkaracak türdendi. Ancak Gaziantep, kendi işini kendisinin halletmesi gereğinden uzak bir futbol sergiledi.
<p>Sahaya baktığımızda Gaziantep, ilk yarıda sonuca gitmek adına önemli işleri yapamadı. Hürriyet ve Cenk'in olmayışı takım oyununu alışılmışın dışına itti. İlk kırkbeşte gol ayağı Bobo'dan çok pozisyona giren Hilbert son vuruşlarda dikkatli olsaydı erkenden Bursaspor'a müjde verebilirdi. Yeşil-Beyazlılar ilk yarıda 1-0'lık avantaj elde ederken, Gaziantep'te takımlar skor eşitliği ile devre arasına girdi.
<p>Tabeladan ziyade ilgimiz kadroda yer bulan gençlerin ne yaptığıydı. Atınç ,Eskişehir maçında olumlu izlenim bırakmıştı. Erhan stoperde, Rıdvan alışık olduğu sağ bek mevkiinde rakibin özellikle ilk yarıda fazlaca rahatsızlık vermemesinin de etkisiyle görevlerini yapar gözüktü. Gençlere güvenmek adına bu maç zorunluluk olmamalı, bundan sonrasında da hatırlanmalılar. Gençler açısından en büyük handikap yabancı oyuncu kontenjanıdır. Guti örneğinde yaşananlar anlayana ders anlamında. Bu tip oyuncular, kısa vadede bir şeyler verseler de gelecek adına bir Necip veya Onur'a tercih edilmemeli.
<p>Dün gecenin bu konuda hatıra gelen ismi Orhan Gülle idi. Orta sahadaki başarılı oyunuyla milli takıma kadar yükselmesine rağmen, Beşiktaş'tan işgüzar yöneticilerin kaprisleri yüzünden gönderildi. Gaziantep ikinci yarıda işin su götürür tarafı olmadığı bilinciyle daha atak bir görüntü verdi. Buna rağmen sonuca gitmekte sıkıntı yaşadı.
<p>Tayfur Havutçu son on dakikada üç genci Cumali Bişi, Volkan Ekici ve Mertcan'ı sahaya sürdü. Dün gecenin dikkat çeken bir diğer ismi ise sahadaki haliyle Beşiktaş'ı kafasında bitirmiş Bobo idi. Siyah-Beyazlılar, kendileri için kötü geçen lig mücadelesinin son maçında rakibine geçit vermeyerek en azından dedikoduların önüne set çekmiş oldu. Şimdi önünde yeni sezon ve beklenen umutlar var... </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1137310), [web.archive.org (arşiv bağlantısı)](http://web.archive.org/web/20110909180252/http://www.zaman.com.tr:80/yazar.do?yazino=1137310)
# Sporun etik değerleri

*Atıf Keçeci 2011.05.29*

<td class="columnist-detail">
<p>Fenerbahçe'nin şampiyonluğu ile sezon sona erdi ama eleştirel söylemler devam ediyor.</p>
<p>
<div id="haberMetinDiv">
<p>Bu konuda birinci derecede averajla şampiyonluğu kaybeden Trabzonspor camiası öne çıkmış durumda. Ligin ikinci yarısına 9 puan önde girip sonrasında rakibin 17'de 16 maçtan 3'er puan çıkardığı dönemde kaybedersen eleştiri oklarını biraz da kendine çevirmen gerekir. 2004'te Beşiktaş'ın yaşadığı olaylar sonrası kulüp içerisinde bile soruşturma heyeti kurulmuş ancak görevdeki yönetim kendilerine destek kenara dursun tam anlamıyla köstek olunca iş kapanmıştı. Onun içindir ki Trabzonspor cenahı yanlışı kendi içerisinde de aramalı.
<p> Özellikle son beş hafta karşılıklı suçlamalarla geçerken her iki tarafın deplasmanda arka arkaya oynayacakları Karabük maçları kırılma noktalarıydı. Emenike'li rakip, aldığı sonuçlar, oynadığı futbol ve lig sıralamasındaki ilk yılları olmasına rağmen iyi bir yer tutmaları, önemsenmesi gerekliliğini söylüyordu.
<p> Önce Sarı-Lacivertlilerin müsabakası vardı. Önemli koz Emenike sakat olduğunu söylerken, kulüp doktoru doğrunun oyuncuya ait oluşundan dem vuruyordu. Nijeryalı, bir TV programına katılmış, kendisine sakatlığı, Fenerbahçe'ye transferi, ligin son haftalarında durumunun devam edip etmeyeceği gibi konularda sorulara tercümanı aracılığıyla cevap vermişti. Transferi ile ilgili soruya verdiği cevapta Fenerbahçe Teknik Direktörü Aykut Kocaman'ın kim olduğunu bilmediğini söyleyerek konuya yabancılığını sözde anlatmaya uğraşmıştı. Ancak aynı Emmanuel Emenike sakatlığını öne sürerek oynamadığı maçın ardından Fenerbahçe'ye transfer oluverdi. Kadıköy'den bu transferle ilgili etik yönüyle hiçbir kesimden, özellikle sportmenliği ön plana çıkarmayı devamlı dile getiren Sarı-Lacivertli medyadan değerlendirme gelmeyişi de kendilerinin ne kadar "etik" düşündüklerini ortaya koydu. Son haftalardaki Fenerbahçe hayranlığını çokça reyting hesabıyla ekranlara ve sayfalara taşıyanlar "üç maymunu" oynamayı tercih etti. Şahsen takip edebildiğim kadarıyla Hıncal Uluç ve Erman Toroğlu, konuyu eleştiren yazılar kaleme aldı.
<p> Fenerbahçe sempatizanı olduğu söylenen ve hakem hatalarının çoklukla aleyhlerine yapıldığı Beşiktaş maçından sonraki tepkisizlikleri dolayısıyla iltifata tabi tutulan Karabük başkanının sesinin çıkmayışını ilginç buluyorum. Bir de Karabük Demir Çelik İşletmeleri müdürünün "en verimli işçimiz Emenike" açıklaması var... İşin sportif yanından çok ticari bir hüviyete büründüğünü ortaya koyması açısından ilginç bir açıklamaydı.
<p> Önceki sezonlarda Tabata, Gaziantep'te oynadığı futbolla etkili oluşuyla dikkatleri çekmişti. Şampiyonluğa oynayan Beşiktaş ile olan müsabaka öncesi üç sarı kartı olması nedeniyle dikkatli davranması gerekirken 75'te rakip on sekiz önünde arkadan hiçbir hakemin görmemezlikten gelemeyeceği pozisyonda yaptığı müdahale ile 4. sarı kartı gördü. Beşiktaş maçında oynamamayı tercih etmiş ve bir ay sonra hem kulübü hem kendisi taltifen uçuk paralara ve hâlâ spekülasyonları devam eden transferi gerçekleşmişti.
<p> Beşiktaş'a ne verdiği ortada paralar yandı bitti kül oldu. Şimdilerde Tabata nerelerde acaba bilen kaç kişi var. Benzer şekilde Antalya'dan Fenerbahçe'ye gelen Ali Bilgin'in eriyip gittiği gözler önünde. Kısaca bu konuda sporun etiği mi yoksa adaleti mi diye düşünmek en doğru olanı gerekliliğine inananlardanım. 
<p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1140167), [web.archive.org (arşiv bağlantısı)](http://web.archive.org/web/20110907125346/http://www.zaman.com.tr:80/yazar.do?yazino=1140167)
# Ders maliyetleri!

*Atıf Keçeci 2011.06.10*

<td class="columnist-detail">
<p>Futbol sezonunun tatile girmesiyle transfer piyasasındaki hareketlilik ivme kazanır. Ülkemiz spor medyası sayesinde iş çığırından çıkar, her takım hesabına 50-60 yeni transfer olayı gündeme oturtulur!</p>
<p>
<div id="haberMetinDiv">
<p>Kulüplerimizin bir bölümü halka açık Sermaye Piyasası Kurulu (SPK) nezdinde işlem gören şirkettirler. Spekülatif hareket kapsamındaki haberlere, tebliğlere rağmen ilgili kurum hiçbir müdahalede bulunmayarak olayın önünü kesmek şöyle dursun, körükler bir tavır takınmaktadır. SPK'nın spor kulüplerine yaklaşımı, yatırımcı adına zarar getirici bir durumdadır. SPK kendisine bağlı bazı kulüplerin mali yapıları durumundaki diğer şirketlere aynı müsamahayı göstermekte midir? Bunun cevabı hayırdır ve doğru olanı da inceleme kapsamına almaktır.
<p>SPK bu konuda ders tekrarı yapıp bu durumlara müdahalede gecikmemelidir. Bu ders konusuna Beşiktaş Başkanı Sayın Yıldırım Demirören de çoklukla konuşmalarında yer vermektedir. Son olarak içeriye dönük kulüp televizyonunda seçilmiş gazetecilerle yapmış olduğu adına 'basının sorularına cevap' başlıklı programda da 2 sene öncesi yapmış olduğu hatalardan ders çıkardığını söylemiştir.
<p>Biri ilkokul mezunu, gazeteci kimliği bile olmayan, Beşiktaş üzerinden at oynatıp cebini dolduran, Beşiktaş'tan umudu kesince başka kapıya yamanan kişi! Diğer üçü, yeni ortak oldukları gazetelerin yazarları, yani maaşlarını ödedikleri kişiler, bir tane de bağımsız gazeteci. Üçün biri ise yönetici olduğu günün haftasında kurmak düşüncesinde oldukları televizyon için leasing yoluyla getirttikleri 630 bin dolarlık kurulum cihazlarının borçlarını kulübe devretmeyi başaran ve bu borç ödenene kadar üzerindeki şirket hisselerini banka borcunun 'ödendi' ibranamesini eline almadan devretmeyen arkadaş! Bunun adı 'kendin pişir kendin ye'den başka bir şey değildir.
<p>Sorular tamamen kendisine yapılan orta mahiyetinde olmuştur. Bir çalışan, patronuna hangi kritik soruyu tevcih edebilir? Hele hele "Yeni yönetim beni işten atar mı?" korkusu içerisindeyse. Mesela Ersan Gülüm konusunu öğrenip açıklığa kavuşturacak sorular gelebilirdi. Adanaspor Başkanı Sayın Bayram Akgül ve Beşiktaş yöneticisi Serdal Adalı ile konuyu defalarca konuştum. Zira bu transferle ilgili enteresan duyumlar alıyordum. İşin başlangıcında konuşulan bonservis bedeli 2 milyon lira, hazırlanan protokolde yazılan rakam 4 milyon Euro.
<p>Serdal Adalı bu duruma itiraz edip sözleşmeye imza koymamış. Bu imzasız belge elde. İşin önemli tarafı da futbolcunun medikal tanımlar sonucu sakatlığının uzun süreli olduğu endişesi. Söylenen ligin ilk yarısına değil, ikinci devresine bile yetişemeyeceği yönünde. Ekonomi yazarı olan arkadaşımızın bir yerde okumadığım için mevcut mali durum ve gelecekle ilgili soru tevcih etmediğini anlıyorum. Halbuki sebebi hikmeti gereği mevcut mali yapı ve gelecekle ilgili halkın aydınlatılmasına yarar sağlayacak konulara girebilirdi. Ekonominin temel kuralları gereği eldeki malı envanterden düşürmeden yenisini yerine koyduğunuzda eskiden kurtulmak için büyük tavizler gerektiğini hatırlatabilir, başkanın bu konudaki planlarını öğrenir, bizler de bilirdik.
<p>10 kontenjanlı yabancı sayısı ortadayken şu anda açıklananlarla 14'e ulaşılmış ve sırada yeni isimler gündemde. Başkanın geçmişten ders aldım demesine rağmen Tabata, Zapo, Holosko, Delgado'da yaşanan ve günümüzde Ferrari, Nobre'nin durumlarına cevap isteyebilirdi. Zira bu bahsedilen hataların karşılığı şu andaki AŞ borçlarının büyümesinin sebebidir. Kendisi, işte konuşmada bir de ekonomi yazarı vardı, hesabından oraya getirtilmişse diyecek bir şeyimiz olamaz.
<p>Diyeceğim, trafikte bile hata oranları nispetinde zararlar tazmin ettirilirken kulüplerimizin başkan ve yöneticiler için deneme tahtası olmaya devam etmelerini önlemek için TBMM'ye sunulmak üzere hazırlanan Kulüpler Yasası'nda yer alan hükümler devreye sokulmalı. Yarın bu borçları yapanlar 'eyvallah' deyip gittiklerinde geride kalanların durumu herhalde iç açıcı olmayacak.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1145115), [web.archive.org (arşiv bağlantısı)](http://web.archive.org/web/20110907125351/http://www.zaman.com.tr:80/yazar.do?yazino=1145115)
# Kulüp başkanları  Federasyon'a değil  kendilerine bakmalı

*Atıf Keçeci 2011.06.22*

<td class="columnist-detail">
<p>Rahmetli babasından miras futbol sevgisi ve kulüp yöneticiliği deneyimleriyle oturduğu Futbol Federasyonu başkanlığı koltuğunu layıkıyla doldurduğunu söyleyebiliriz.</p>
<p>
<div id="haberMetinDiv">
<p>Yanlışları olmamış mıdır, tabii ki olmuştur. Öncelikle çevresini saran, bulundukları her ortamda "Nasıl çıkar sağlarım?" hesabında olanları 'arkadaşlık' düşüncesinden yanından uzaklaştıramadı. Bazı yöneticilerinin ağızlarının fermuarını çektiremedi.
<p> Daha önce eleştirilen, özellikle milli maçlara misafir götürülmesi olayı, döneminde artarak devam etti. Bazıları gidip gelmekle kalmayıp dış seyahatlerde kendilerine utanmadan özel araba bile tahsis ettirmekten kaçınmadılar. Elbette hal böyle olunca Federasyon kasası da alarm verir hale geldi. Bunları zamanında kendisine bire bir söylediğim için yazmakta bir sakınca görmüyorum. Çoklukla kendi içinde iyi niyetinin kurbanı olduğu olumsuzluklardan kurtulamadı.
<p> Son basın toplantısında yaşadıklarından esinlenerek anlayanlara çok önemli mesajlar verdi. Türk futbolunun kanayan yarası 'bilinçsiz kulüp yöneticiliği' konusunda yetersiz kesime haklı olarak iyi yüklendi. Bu anlamda, "Yöneticilerimiz kendilerini geliştiremiyor." derken acaba hedef isimler kendilerini sınadılar mı? Ben hiç zannetmiyorum. Bu kesim için kendilerini sınamak "Ne kadar çok medyaya çıktıklarının hesabını yapıp bu konuda nasıl ivme kazanırlar?" sorusunun cevabıdır. 
<p> Bu anlayıştaki kesime çok ters gelmiş olduğunu sandığım "Bir futbol yöneticisinin en önemli görevi kendini görünmez kılmaktır." sözleri çok güncel bir yaraya parmak bastı. Arkalarına aldıkları taraftar kitleleriyle kendi başarısızlıklarını örtbas etmek için sürekli ortalığa çıkıp suçu başkalarının üzerine atarak hedef gösterme yanlışlarının sonucu ülke futbolu 'şiddet'le kol kola gezer hale geldi.
<p> Bu arkadaşlara diğer önemli mesajı da "Saha dışında herkesi kandırabilir, herkesi aldatabilirsiniz. Ancak sahaya çıkıldığında yalanlar biter gerçeklik başlar." söylemidir. Bu sezon sonunda başarılı olamayan kulüplerin durumu bu tarife o kadar uyuyor ki...
<p> Özgener'in, "Yerli yersiz, çoğunlukla kişisel hedefleri için yapmış oldukları açıklamalarla Türk futbolunun tartışmasız en büyük sorunu olan şiddeti körüklüyorlar. Devamlı konuşmak istiyorlar, konuştukça zarar veriyorlar." sözlerine kim karşı bir kelam edebilir? Genç başkan giderayak yaraya pansuman, gelecek yönetimlere 'mesaj' mirası bırakarak önemli bir görevi yerine getirdi.
<p> Sanırım şimdi Sayın Mehmet Ali Aydınlar görevi üstlenecek. Hakkında son söylenmesi gereken; maalesef spor kültürü yoksunluğumuzdan baştan telaffuz ettiğimiz 'Fenerbahçeli' tabiri kendisini ne kadar sıkıntıya sokar, bekleyip göreceğiz. Bu konularda sağlıklı yorum yapabilmek, kulüplerin yönetimler ve kurullar içerisindeki etkinliklerini gördükten sonra daha doğru olacak. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1149480), [web.archive.org (arşiv bağlantısı)](http://web.archive.org/web/20110909180309/http://www.zaman.com.tr:80/yazar.do?yazino=1149480)
# Aydınlığa doğru...

*Atıf Keçeci 2011.07.06*

<td class="columnist-detail">
<p>Nihayet futbol dünyasındaki dedikodulara kulak kabartıp 'neler oluyor' diyen cumhuriyet savcıları konuya eğilince "organize işler" kapsamında araştırma ve soruşturma başlatıldı.</p>
<p>
<div id="haberMetinDiv">
<p>Neticeye göre kimlerin bu işlerin içinde olduğu veya olmadığı konusunda bilgi sahibi olacağız. Gönül, bir şey çıkmamasını arzu etse de, içlerinde önemli isimlerin gözaltına alınması insana 'galiba' dedirtiyor.
<p>Maç sonuçları üzerinde, bahis oyunlarını manipüle etme olaylarında ve özellikle büyük kulüplerin transfer harcamalarındaki ederinin üzerinde rakamların işlem görmesi hali dikkat çekici olmasına rağmen kimse bugüne kadar "neler oluyor" dememişti. Kulüplerin içerisindeki olaylar dahi mevcut yönetimlerce örtbas edilmeye çalışıldı. Sivok, Zapo, Tabata transferlerindeki belgeye dayalı tuhaflıkların dikkate alınmadığı Beşiktaş Kulübü Derneği çatısı altında cereyan eden olayları yasal belgelerle ortaya döktüğümde, ilgili kişiyi hemen koruma altına aldılar.
<p>Son olarak Disiplin Kurulu üyesi şahsın derneğin antetli kağıdına kendisini bir futbolcunun transferi konusunda 'yetkili' olduğu şeklinde hazırladığı sahte belge, Genelsekreter Fahrettin Curaoğlu'nun masasının neresinde bulunduğunu merak ediyorum. Konu ile ilgili ne gibi bir işlem yapıldığını bilmek tüm camianın hakkı. Bu ve benzer olayların kulüpler içerisinde görmezlikten gelinmesi, gözü kara kişileri cesaretlendiriyor. Şimdi, bugünlerde yaşadığımız olayları sürpriz olarak değerlendirmeyelim.
<p>2004 senesinde Beşiktaş'ın şampiyonluğu nasıl kaybettiği konusunda yönetim işi ciddi şekilde ele alsaydı, belki de bugünlerde yaşananlar olmayacaktı. İçeride kurulan "araştırma kuruluna" o zamanki yönetim ne bilgi ne de belge vermedi. Hiçbir çalışma yapamadan dağıldılar. O tarihteki kulüp menajerinin ve transfer işlerinde birlikte hareket edilen lisanssız futbolcu menajerinin kim olduğu düşünüldüğünde hayıflanmamak mümkün değil.
<p>Futbol ekonomisinin ülkemizdeki mali boyutu 600 milyon Euro civarında. Yani pasta büyük ve bazıları için cazip. Bu karakterdeki insanlar için spor ahlakı fazla bir şey ifade etmez. Onlar için önemli olan "akçe"dir. Doymazlar da. Zira ihtirasları akıllarının önüne geçer. Sanki hiçbir şey ortaya çıkmayacakmışçasına ulu orta işlerini yürütürler.
<p>Şimdi başlama düdüğü çaldı. Top adli mercilerde. Bitiş düdüğünü beklemek zorundayız. Nihayetinde neler olup bittiğini öğrendiğimizde klasik ahkam kesmelerimizin başlayacağından kimsenin şüphesi olmasın. Zamanında susanların şimdi ve sonrasında konuşma hakları yoktur.
<p>Bu soruşturma sonucunda hiçbir sıkıntı yaşanmasa da en azında bundan sonrasında bu kötü niyetli kesim eskisi gibi cesaretle hareket edemeyecek. Bir de zaman içerisinde adları bu tür olaylara karışanlar aklanırlarsa, onlar açısından da bir "temize çıkma" durumu oluşacak. Ki, bu da bu kişiler için işin olumlu yanı olacak.
<p>Taraflı tarafsız herkes, bu konuların üzerine gidilmesi konusunda hemfikirdir. Adli ve idari mercilere destek vermek gerekliliğine inanılmakta. İsim ve kurum büyüklüğüne bakılmaksızın olayların götürdüğü yere kadar gidilmeli. Ve sporun dolayısıyla futbolun yolu aydınlığa kavuşmalı. </p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1154925), [web.archive.org (arşiv bağlantısı)](http://web.archive.org/web/20110903035948/http://www.zaman.com.tr:80/yazar.do?yazino=1154925)
# Federasyon ne anlatıyor?

*Atıf Keçeci 2011.07.15*

<td class="columnist-detail">
<p>Ülke gündemini neredeyse CHP'nin yemin krizinin bile önüne geçerek meşgul eden futbolda şike ve teşvik olaylarını herkes, kendince yorumluyor.</p>
<p>
<div id="haberMetinDiv">
<p>İşin adlî boyutunun yanında spor ahlakı, etiği ve disiplini yönü var. Özel yetkili cumhuriyet savcıları görevlerini ilgili emniyet birimleri kanalıyla yürütüyor.
<p> Diğer hususlar ise adı geçen kurumlar yani kulüpler ve onlar adına hareket eden kişiler bakımından Türkiye Futbol Federasyonu'nu (TFF) ilgilendiriyor. Savcılık, suç işlemiş şüphesi taşıyan şahısları mahkemeye sevk ediyor ve hakim gereğini yapıyor. Şahısların tutuklanması, illa da suçludur anlamına gelmiyor. Tutuklama kararı delil karartılması, şahsın kaçabilmesi vs. gibi hususlar düşünülerek mahkemenin takdiri ile uygulanıyor.
<p> TFF Başkanı Mehmet Ali Aydınlar'ın, ilk savcılık ve emniyet makamlarını ziyaretinden sonra kullandığı cümle 'vahim' olmuştu. Bu da işin teyidi anlamı taşıyordu. Futbol disiplini açısından 'şüphe' ibaresi bile yaptırım uygulanmasını gerektiren amir bir hüküm.
<p> Durumu görüşmek üzere TFF'nin Kulüpler Birliği Vakfı ile gerçekleştirdiği toplantı sonunda Aydınlar'ın açıklaması, 'Birlik beraberlik' şeklindeydi. Bu toplantıda isimleri olaylara karışan kulüplerin bulunuşu 'Nasıl yani?' dedirten cinstendi. Şu anda tutuklu bulunan kulüp ve eski yeni TFF üyelerinin suçlandıkları hususlar, yarın iddianamede okunduğunda ve nihayetinde ilgililer hakkında verilebilecek hükümler olacağı varsayımı ile adama, bu 'Birlik beraberlik ne ola ki?' diye sormazlar mı?
<p> Anlaşılan bu toplantıda kulüpler işin ahlakî yönünden çok getireceği ekonomik sıkıntıları düşünerek görüş birliğine vardı. Bakın, Galatasaray da bu toplantıya katıldı. Başkan Ünal Aysal, 'Bu ateş üfleyerek sönmez.' açıklamasını yaparak liglerin ertelenmesi gerektiğini ileri sürdü. Sayın Aydınlar'ın açıklama yaptığı andaki vücut dili çok rahat olmadığını anlatmaktaydı. Hatta, "Bana göre, kişilerin hataları kurumları etkilememeli." gibi bir söz de sarf etti. Kişiler bu eylemlerin getirisini şahısları adına sağlamış olsalardı kendisine hak vermek mümkündü. Ama hal böyle değil.
<p> FIFA ve UEFA, 'ha ha' der, sonrasında bir karar alır ki sizi köşeye oturtur. Zira şikeye sıfır toleranslıdırlar. Bu iş kulüpler bazında kalmayabilir. TFF hemen kendi içinde bir soruşturma kurulu oluşturarak daha derinlikli değerlendirme yapmalı. En azından liglerin başlama tarihini öteleyerek süre kazanmalı ve bu zaman dilimi içerisinde elde edilecek bilgiler ışığında karar vermeli. Şu andaki tavır futbol dilinde zamana oynamayı anlatan "orta alanda top çevirmek"ten başka bir şey değil.
<p> Benim de düşündüğüm şekliyle Beşiktaş yönetiminin dün aldığı bir kararla Türkiye Kupası'nı Futbol Federasyonu'na iade etmesini alkışlıyorum. Beşiktaşlılık duruşu işte budur. Herkese örnek olsun.. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1158486), [web.archive.org (arşiv bağlantısı)](http://web.archive.org/web/20110720061705/http://www.zaman.com.tr:80/yazar.do?yazino=1158486)
# TFF'den hatır şikesi mi?

*Atıf Keçeci 2011.08.18*

<td class="columnist-detail">
<p>Türkiye Futbol Federasyonu (TFF) şike konusunda 3 haftalık incelemesi sonunda bir kanaat oluşturulamadığı ve açıklık için "gizlilik" kararının kaldırılmasına ihtiyaçları olduğunu açıkladı.</p>
<p>
<div id="haberMetinDiv">
<p>Yani 26 dosya içerisindeki binlerce belge arasında haftalarca turlayan "Etik Kurul" bir sonuca varamamış. Hal böyle iken tutuklu zanlılar tedbirli olarak Profesyonel Futbol Disiplin Kurulu'na (PFDK) sevk edildiler. Bu kişiler hakkında 26 dosyada suçlayıcı bir bulgu yok ise mutlaka sebebe dayalı olarak Disiplin Kurulu'na gönderilenler için gerekçe TFF Başkanı Mehmet Ali Aydınlar'ın söylediği "Cezaevinden imzalarını kullanmamaları açısından" şeklinde olmuşsa da pek inandırıcılığı olduğu söylenemez. Görünen TFF başkan ve yönetimi şaşkın ördek misali nereden dalış yapacağını kestiremiyor. Bu haliyle de tüm inanırlık ve güvenilirliği yitiriyor ama bu konudaki istikrarını da sürdürüyor.
<p>Tedbirli olarak Disiplin Kurulu'na sevkin dayanağının ne olduğunun açıklanmaması da üzerinde durulması gereken başka bir husustu. Bu konu hakkında bilgi alma çabalarım sonucunda gelen yazılı cevapta ismi geçen kişilerin sevklerinin Disiplin Talimatı'nın 55, Futbol Müsabaka Talimatı'nın 24 ve 25'inci, tedbir kararlarının ise gene Disiplin Talimatı'nın 81 ve 82'nci maddeleri kapsamında işlem yapıldığı şeklinde olmuştur. İşte bu noktada kendilerini ele vermişlerdir. Zira bu maddeler hep "Müsabakanın sonucunu hukuka veya spor ahlakına aykırı şekilde etkilemek veya buna teşebbüs etmek yasaktır. Bir futbolcuya veya kulübe teşvik primi verilmesi de bu kapsamdadır." şeklindedir. Yani "bu ne perhiz ne lahana turşusu" anlamındadır. Bu konunun üzerinde önemle durulup değerlendirilmesi çok önem arz etmektedir.
<p> TFF'yi telefonla aramam esnasında beklemede iken "Sayın müşterimiz siz bekleyenler arasında 4'üncü sıradasınız" anonsu da çok ilginçti. TFF kendisini arayanları anlaşılan müşteri olarak kabul ediyor. Bunun böyle olduğunu, yani Federasyon'un ticari bir hal aldığını anlatan bir diğer husus da İMKB'de işlem gören ve 4 tanesinin şike ve teşvik konusunda suçlandığı AŞ'lerin hisse senetlerinde 12 Ağustos tarihindeki kapanışla birlikte izlenen işlem hacmi verilen kararda arkasına saklanılan "gizliliğin" işin akçeli hale dönüşümünde maalesef işlerliğinin kalmadığını İMKB'deki bu şirketlerin tahtasını incelediğimizde rahatlıkla görüyoruz. Kararın açıklanacağı günün bir öncesi tavandan kapanan tahtanın, karar günü birinci seans açılışında ve takiben gün içerisindeki ikinci seansın açılışında da tavandan işlem görmesini yorumlayacak olan SPK'dan hâlâ bir ses çıkmaması da hayretle izleniyor. Bu haliyle "kimler bu kararı öncesinde öğrenip 1,5 işlem gününde % 50 kazanç sağladı" sorusuna SPK'nın cevabını istemek her yatırımcının hakkıdır. Nasıl ki Aydınlar gelen soruya verdiği cevapta "Bizim işimiz sportif, yatırımcı haklarını korumak SPK'nın işi." diyerek topu yine dolandırmayı tercih ederken fazla da haksız sayılmamalıdır. Yatırımcı hakkını birinci derecede korumak, içeriden bilgi edinilmesi hususunun tespiti halinde savcılığa suç duyurusunda bulunmaya kadar yetkisi olan SPK'nın tutumu çok düşündürücüdür.
<p>Şeytanın avukatlığına soyunarak TFF'yi ilgililerinin bu bilgiyi yakınlarına veya iş ortaklarına sızdırarak bu kağıtları maniple ettikleri düşüncesi birçok kişinin aklına gelebilir. Bu durumun adı da bence "TFF'nin İMKB'deki hatır şikesi" olarak koyulabilir.</p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1170379), [web.archive.org (arşiv bağlantısı)](http://web.archive.org/web/20111213111926/http://zaman.com.tr/yazar.do?yazino=1170379)
# İyi ki rakip Alania idi

*Atıf Keçeci 2011.08.19*

<td class="columnist-detail">
<p>Sıkıntılarla boğuşan ülke futbolunu, UEFA Avrupa Ligi maçları da heyecanlandıramamıştı. Müsabakalar tenha tribünler önünde oynanıyordu. Beşiktaş taraftarının bir kısmının yüksek bilet fiyatları yüzünden  gelmediklerini zannediyorum. Bu badireyi atlatırken yönetimler, biraz duyarlı olmalı ve seyirciyi yormayacak bilet fiyatı uygulaması yapmalı.</p>
<p>
<div id="haberMetinDiv">
<p>Siyah-Beyazlı takımın maç kadrosunda iki yeni transfer forma giymişti. Egemen-Sivok defansın göbeğinde, İbrahim ve İsmail sağ ve sol stoper olarak görev yaptı. Ernst defansa yakın, Guti ve Fernandes de onun önünde vaziyet aldı. Orta sahanın kenara yakın oynayan isimleri Mustafa Pektemek ve Simao santrfor olarak da ne olacağı belirsiz Almeida golcü olarak sahadaydı.
<p>Alania'nın beceri olarak yetersiz olduğunu görsek de mücadeleci futbolu ve yakın markajı tercih ettiğini izledik. Siyah-Beyazlı takımda, özellikle teknik kapasitesini öne çıkaran futbolcuları bu oyun anlayışı sıkıntıya soktu. Beşiktaşlı oyuncular markajdan kaçıp tekte oynadıklarında yaptıkları toplar rakip yarı alanda çoğalmayı sağladı. Ancak sonuca gitmede ilk yarıda tek golden fazlasının bulunamayışı dikkat çekiciydi.
<p>Soldan Simao'nun kornerinin oluşturduğu karambolde topa son vuruşu yapan Sivok, tabelayı 1-0'a taşıdı. Çek stoperin, sevincini korner direğini tekmeleyerek yaşamasına kurallar ceza olarak 'sarı kart' diyordu. Özellikle defans adamının 70 dakika ikinci sarı kart görme tehlikesi yaşaması büyük handikaptı. Uluslararası tecrübeye sahip bu tip isimlerin bu yanlışları yapmalarının izahı olamaz.
<p>İyi bir hazırlık dönemi geçirdiği söylenen Guti ilk yarıda bunu kanıtlar haldeydi. Pas servisinde başarılıydı. Simao üzerinden karşı atak geliştirmede gösterdiği gayret iyiydi. 31'de Simao'nun sakatlanıp yerini Holosko'ya bırakması bu anlayışı bozmadı. Beşiktaş'tan fark bekleyenler rakibin oyun anlayışı karşısında endişeye düşseler de İsmail Köybaşı 74'te ceza alanına sarktı. Tsarıkaev'in arkadan müdahalesine Bulgar hakem tereddütsüz penaltı noktasını gösterince vuruşu gole çevirmek Guti için zor olmadı. 89'da İbrahim'in bindirmesiyle Almeida'ya çok kolay bir gol attırması rövanşı 3-0'la kolay hale getirdi. 
<p>İlk resmî maç oluşunun getirdiği ciddiyetle oyuna baktığımızda iyi ki rakip Alania olmuş dedik. Gruplara katılım için bence yeterli bir skor ama gene de temkinli davranıp rövanşa iyi hazırlanmak gerekir. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1170765), [web.archive.org (arşiv bağlantısı)](http://web.archive.org/web/20111213113708/http://zaman.com.tr/yazar.do?yazino=1170765)
# Kartal'ın başarısı disipline bağlı

*Atıf Keçeci 2011.09.06*

<td class="columnist-detail">
<p>Son iki ayın sıkıntılı kulübü Beşiktaş, tutuklu mensupları sebebiyle buruk bir psikoloji ile 2011-2012 sezonuna girecek.</p>
<p>
<div id="haberMetinDiv">
<p>Sezonun açılışı Tayfur Havutçu ile yapılmıştı. Şike soruşturması kapsamında genç hocanın tutuklanması sonrası çalışmalara yardımcısı Roland Koch ile devam edildi. Önceleri 'Özkaynak düzenine koordinatör olacak.' denilen Portekizli George Mendez teşkilatından Carlos Carvalhal, paraşütle takımın teknik direktörü oldu. Carvalhal futbolculuğunda defans oynayan, teknik direktörlük tecrübesi enternasyonal bir durum taşımayan klasik ikinci lig adamı. Yurtdışı tecrübesi sadece kısa bir dönem Yunanistan'da olmuş, başarısız olunca işine son verilmiş.
<p>Siyah-Beyazlı takımın şu andaki 30 sporcusundan Guti, Quaresma, Simao gibi isimler otoritesini bozabilir. Zaten Beşiktaş'ta yaşananlara baktığımızda en büyük sıkıntının saha içerisinde ve dış âlemdeki bazı sporcuların davranışları olduğunu görüyoruz.
<p>Avusturya kampında Koch, Quaresma ve Guti arasında yaşanan problemler İstanbul'da da devam ediyor. Koch, Quaresma'ya şahsi değil takım için oynaması, Guti'ye ise daima oyun içinde kalması ikazlarını yapıyor. Koch'un bu yaklaşımına destek verilmeli.
<p>Kadro yapısına baktığımızda 13'ü yabancı 30 isim görüyoruz. Kadro 25'e indiğinde dışarıda kalacaklar sıkıntı oluşturabilir. Saha içi sıkıntı ise ilk 11'lerin tespiti sırasında yaşanabilir. Özellikle yabancı futbolcular kenarda beklemek istemezler. 5 yabancı tribüne çıkacak. Takınacakları tavır önemli. Form durumları üst düzey olduğunda Carvalhal'ın tercih ettiği 4-3-3 şablonu için ilk 11'de düşünülecek isimler kalede Rüştü, defansta İbrahim Toraman-Sidnei-Sivok-Egemen, orta sahada Guti-Ernst-Fernandes, forvet hattında da Quaresma-Simao-Almeida olacak gibi. Ancak karşımıza kontenjan engeli çıkmakta. Defansta göbekte Sivok daha şanslı gözükmekte. Orta sahada yardımlaşma ve ofansif yönü tercih sebebi olduğunda dışarıda kalacak ilk isim Guti olur. Onun alternatifi tartışmasız Necip'tir. Forvet hattında solda Simao yerini korur. Bireysel oynamakta ısrar ederse Quaresma kenara çekilebilir. Rakibe göre sistem değiştirmeyip klasik 4-3-3 oynanması durumunda özellikle orta sahada ofansif yardımlaşma gerekeceğinden görev alacak isimlerde değişiklik kaçınılmaz. Beşiktaş Süper Lig'in 2, 3 ve 4. hafta maçları ile UEFA Avrupa Ligi ilk maçını 10 gün içerisinde oynayacak. Bu hal, takım kadrosundaki her oyuncunun sadece fizik olarak değil moral olarak da hazır olmasını gerektiriyor. Carvalhal ve Koch ne kadar yeterli olacak.
<p>Esasa geçersek... İyi koordine edilmiş, futbolcu hak edişleri muntazam ödenen, camia olarak duyarlı olunduğunda mevcut kadro yapısı ile Siyah-Beyazlı takımın 'Kartal' imajına yakışır bir futbol ortaya koyacağını şimdiden söyleyebiliriz. Beşiktaş'a ve tüm spor âlemine ahlaki değerlerin hakim olduğu, sağlıklı, başarılı, fairplay ruhunun hakim olacağı bir sezon temenni ediyorum. 
<p>BEŞİKTAŞ
<p>Mevki/Futbolcu Yaş Uyruk
<p>Kale:Rüştü Reçber 38 Türkiye
<p>Cenk Gönen 23 Türkiye
<p>Umut Kaya 21 Türkiye
<p>Defans: Ersan Gülüm 24 Türkiye
<p>Egemen Korkmaz 29 Türkiye
<p>Sidnei Rechel 22 Brezilya 
<p>İbrahim Toraman 30 Türkiye
<p>Atınç Nukan 18 Türkiye
<p>Tanju Kayhan 22 Türkiye
<p>İsmail Köybaşı 22 Türkiye
<p>Tomas Sivok 28 Çek Cum.
<p>Orta saha: Guti 35 İspanya
<p>Roberto Hilbert 27 Almanya
<p>Ricardo Quaresma 28 Portekiz
<p>Mehmet Akyüz 25 Türkiye
<p>Veli Kavlak 22 Türkiye
<p>Muhammed Demirci 16 Türkiye
<p>Julio Alves 20 Portekiz
<p>Burak Kaplan 21 Türkiye
<p>Manuel Fernandes 25 Portekiz
<p>Fabian Ernst 32 Almanya
<p>Simao Sabrosa 32 Portekiz
<p>Mehmet Aurelio 34 Türkiye
<p>Necip Uysal 20 Türkiye
<p>Ekrem Dağ 31 Türkiye
<p>Forvet
<p>Mustafa Pektemek 23 Türkiye
<p>Tiago Bebe 21 Portekiz 
<p>Filip Holosko 27 Slovakya
<p>Edu Goncalves 30 Brezilya
<p>Hugo Almeida 27 Portekiz
<p>T.Direktör: T.Havutçu, Carvalhal
<p>Başkan: Yıldırım Demirören
<p>Gelenler: Carlos Carvalhal, Julio Alves (Atletico Madrid), Edu Goncalves (Schalke 04), Manuel Fernandes (Valencia), Bebe (Manchester United), Ersan Adem Gülüm (Adanaspor),Sidnei (Benfica), Mehmet Akyüz (Tavşanlı Linyitspor), Mustafa Pektemek (Gençlerbirliği), Veli Kavlak, Tanju Kayhan (Rapid Wien), Burak Kaplan (Bayer Leverkusen), Egemen Korkmaz (Trabzonspor).
<p>Gidenler: Michael Fink (Samsunspor), Ali Kuçik (Kardemir Karabük), Gökhan Çalışır (G.Antep Bld.Spor), Bobo (Cruzeiro), Cumali Bişi (Çaykur Rizespor), Rodrigo Tabata (Al Rayyan),Mert Nobre (Mersin İdman Yurdu), Hakan Arıkan (Mersin İdman Yurdu), Erhan Güven (Mersin İdman Yurdu), Matteo Ferrari (Boşta), Nihat Kahveci (Boşta), Rıdvan Şimşek(Kardemir Karabük).
<p>
<p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1176681), [web.archive.org (arşiv bağlantısı)](http://web.archive.org/web/20111213113632/http://zaman.com.tr/yazar.do?yazino=1176681)
# Beşiktaş kayıplarda

*Atıf Keçeci 2011.09.11*

<td class="columnist-detail">
<p>Ve 2011-2012 sezonu başladı.</p>
<p>
<div id="haberMetinDiv">
<p>Eskişehirspor seyircisi olayların etkisinden olacak her zamankinin aksine tribünleri doldurmamıştı. Tribündekiler de karşılıklı olarak yaşanan olaylarla ilgili atışmalarla kendilerini tatmin etti.
<p> Beşiktaş, ligin ilk maçına yeni transferi Egemen ve Veli Kavak'lı kadrosu ile çıkmıştı. Teknik Direktör Carvalhal, önceki maçlara göre sistem değişikliğine gitmiş, saha yerleşimini 4-2-3-1 şeklinde sıralamıştı. Defansın önündeki ikili Necip ve Fernandes'ten kurulmuş, orta sahada Quaresma, Veli, Simao üçlüsü görevlendirilmişti.
<p> Defanstaki adam paylaşımı sıkıntısı ilk 45'te rakibe özellikle İbrahim Toraman bölgesinden çokça pozisyon verilmesine neden oldu. Bu durumun oluşmasında önde oynayan Quaresma'nın ofansif anlamda karşı ataklarda ilk müdahaleyi yapmayı düşünmemesi rol oynadı. Daha 3. dakikada Serdar Özbayraktar, son vuruşta dikkatli olsa tabelayı değiştirmesi kaçınılmazdı. Atak oynayan Eskişehirspor'da Mehmet Yıldız'ın neden sahada olduğunun farkına varamaması hali misafir takımın şansı oldu.
<p> İlk yarıda daha iyi oynayan taraf olarak gözüken Eskişehir'in orta sahasının erken basmasının ve kazandığı topları kanat bindirmeleri ile hücuma dönüştürmeleri verimliliklerinin artmasına neden oldu. Özellikle 1991 doğumlu genç yetenek Alper Potuk futboluyla göze batan isimdi. Siyah-Beyazlı takım, organize olup gerekli hamleleri yapmakta beceriksiz kalınca oyuna da ortak olamadı. Quaresma hâlâ takım oyunundan uzak. Rakibe müdahalelerde agresif. Dün yenen ilk gol öncesi rakibine arkadan taktığı çelme sonucu sebep olduğu faul ve gördüğü sarı kart şımarıklığının sonucu. Benzer hareketi 39'da Kamara'ya yaptı. Hakem faulü çalıp gerekli ikinci sarı kartı es geçince Beşiktaş 10 kişi kalmaktan kurtuldu.
<p> İlk yarıda pozisyon bulamayan Kartal'ın imdadına uzatma dakikalarında Almeida yetişti. İsmail'in kenar ortası ile altı pas içerisinde buluşan futbolcu, topu filelerle buluşturunca Beşiktaş devre arasına moralli girmiş oldu.
<p> İkinci yarıda orta sahanın göbeğinde görev yapmaya başlayan Simao, takımın oyun kurucu hüviyetine kavuşması ile birlikte liderlik vasıflarını da sergilemeye başladı. Bence Guti filan değil, takım kaptanlığı da bu oyuncuya verilmeli. İlk yarıdaki Eskişehir oyun üstünlüğünü bu defa rakibine kabul ettiremeyince dengeli bir futbol seyrettik. 63'te Veli Kavlak ile Mustafa Pektemek ve ev sahibi tarafında dün akşamın kayıplardaki oyuncusu Mehmet Yıldız ile Batuhan değişiklikleri her iki teknik adamın doğrularıydı.
<p>Yeni isimlerden Mustafa Pektemek, Almei-da'nın arkasında görevlendirilince Simao tekrar kenara döndü. Batuhan da santrfor olarak oynamaya başladı. 75'ten sonra ev sahibi takımın gayretleri, 83'te Batuhan imzalı gol, Es Es lehine tabelaya 2-1 olarak yansıdı. Bu skor, maçın da sonucu olunca Beşiktaş lige 3 puan kayıpla başladı. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1178581), [web.archive.org (arşiv bağlantısı)](http://web.archive.org/web/20111213112107/http://zaman.com.tr/yazar.do?yazino=1178581)
# Beşiktaş zorlanmadı

*Atıf Keçeci 2011.09.16*

<td class="columnist-detail">
<p>UEFA Avrupa Ligi'nde, grup maçlarının açılışında Beşiktaş'ın ilk rakibi Maccabi Tel Aviv idi. İsrail temsilcisinin, Kartal'a rakip olabilecek güce sahip bir takım olmadığını daha müsabakanın başında rahatça gördük.</p>
<p>
<div id="haberMetinDiv">
<p> Teknik Direktör Carvalhal, rakibi iyi analiz ettiğini kurduğu kadro ve oyun şablonuyla belli etmişti. Necip ve Aurelio defansın önünde, onların da ilerisinde forvet arkası olarak Fernandes görev yaptı. İleri üçlüde klasik olarak Querasma-Almeida-Simao dizilmişti.
<p> Dün gecenin ilk olumlu hareketini yapan ve defansın arkasına attığı uzun pasla Almeida'ya rahat bir gol atmasına sağlayan Aurelio idi. Aurelio takımının verimi yüksek oyuncularından biriydi. Kesici olarak olumlu hareketlerini kazandığı topları servisteki isabetiyle bütünleştirdi. Böylece takımına saha hakimiyetini sağladı. Necip ile anlaşma ve yardımlaşma konusunda da iyiydi. Fernandes'in faul atışında iyi yer alınca şık bir kafa golüne de ismini yazdırıp bence gecenin adamı unvanını almayı hak etti.
<p> İsrail takımı oyun kurabilmek için hazırlık aşamasında yüksek oranda top kayıpları yaptı, bu da başarısızlıklarının ana sebebiydi. Defans hattındaki yabancıları Brezilyalı Nivaldo dışında Siyah-Beyazlıların hücumlarında çaresiz kaldılar. Sertlikle önlem alma isteklerine Rus hakem yerinde düdüklerle müdahale edince bu yolla da başarı sağlayamadılar. 3'te ve 28'de Almeida'dan gelen goller uzun toplarla defans arkasına sarkmasıyla geldiyse bu önemli bir defans arızasıydı. Benzer şekilde Maccabi'nin arka direk ortasını Beşiktaş defansı seyredince en son ve markajsız adamları Roi Kehat rahat bir gol attı.
<p> Ligin ilk maçında Eskişehirspor deplasmanındaki kayıpla moralsiz olan Kartal'a bu rakip ilaç gibi geldi. Oyun boyunca hep iyi işler yapma gayreti içerisinde takım olarak anlaşarak farka gitmeyi bildiler. Bir karşı atakta ileriye çıkan Egemen'in 4. golü kafayla kaydetmesi bu oyun anlayışının ürünüydü. İlk 11'de yeni transferlerden bir tek Egemen forma bulurken 4 yeni isim kulübesindeydi. Bu da transfer politikalarının başarısı için fikir vermeye yeterli bir enteresanlıktı.
<p> 58'de durum 4-1 iken Almeida-Edu değişikliği bu oyuncuyu görmememizi sağlamasından ötürü bizlere şans oldu. Attığı golün dışında ağır olduğu gözlenen Brezilyalı futbolcunun aşırı heyecanlı oluşunu ilk maçı olması sebebiyle mazur görmek uygun olanı. 3 puanla yapılan başlangıç mutlaka öncelikle moral, sonrasından sayısal avantaj. Beşiktaş bu Maccabi'yi Tel Aviv'de rahat geçer diye hesap yapmak yanlış olmaz. Önemli olan yola güvenle devam için Stoke City karşısında 29 Eylül'de puanlar kazanabilmek. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1180266), [web.archive.org (arşiv bağlantısı)](http://web.archive.org/web/20111213113407/http://zaman.com.tr/yazar.do?yazino=1180266)
# Beşiktaş, taraftarını arıyor

*Atıf Keçeci 2011.09.20*

<td class="columnist-detail">
<p>Sezonun ilk iç saha maçı için rakip, çalkantılar içerisinde ve mahkeme kararıyla işbaşına gelmiş bir yönetim idaresindeki 'ahı gitmiş vahı kalmış' bir futbol takımıydı. Teknik direktörleri de bir hafta önce göreve gelmiş, hazırlıksız bir ekibi sahaya sürmüştü.</p>
<p>
<div id="haberMetinDiv">
<p> A.Gücü bu durumda idi; ama Beşiktaş cephesinde de tribünlerde Avrupa Ligi maçında olduğu gibi taraftar yoğunluğu olmayışı dikkat çekiciydi. Sporseverler anlaşılan hâlâ ligin havasına girememişler. Gerçi onları heyecanlandıracak futbol da daha sergilenmemekte. Siyah-Beyazlı takımın kadrosunda yeni transferlerden bu defa Sidnei ve Edu forma bulmuştu. Rakip mukavemet gösteremeyince top ve saha hakimiyeti ev sahibi takımındı. Ekrem ve İsmail kenarlardan, Aurelio ortadan karşı atak organizasyonlarında iyi işler yapmalarına rağmen ilk yarıda 3-4 pozisyondan istifade edememeleri enteresandı. Sidnei, etkisiz rakip ataklarında Egemen'le birlikte defansta sıkıntı yaşamadı. 33'te Theo Weeks, Cenk'ten dönen topla direk dibinde buluştuğunda beceri gösterse takımı adına tabelayı değiştirebilirdi.
<p> Kartal organize olmada bu defa daha göze hoş gelen işler yaptı. Bu oyun anlayışının 3 gün sonra oynanacak Bursaspor ve sonrasındaki Stoke City maçlarına yeterli olmayacağını da belirtmek gerekir. Beşiktaş iyi oynar gözüküp hücum üstünlüğünü elinde tutmasına rağmen golü Fernandes'in korner atışında ileriye çıkan ve ön direkte yer tutan Sidnei'nin yükselerek yaptığı kafa vuruşundan kazandı. Oysa bu rakibe daha fazla gol atması futbolun gereğiydi.
<p> İkinci yarıya A.Gücü iki oyuncu değişikliğiyle başladı. Sahada ilk yarıdan farklı bir görüntü yoktu. Kartal çok pas yaparak rakip alana topu taşıyor; ama sonuca gitmedeki sıkıntı devam ediyordu. Bunun üstüne 53'te defanstan atılan uzun topa hamle yapan markajsız bekleyen Tisdell'in, Cenk'in de gereksiz ileri çıkışından istifadeyle 40 metreden boş kaleye gönderdiği topa Beşiktaş defansından kimse yetişemeyince skora eşitlik geldi. Artık sahadaki tecrübeli ve yetenekli oyuncular karşısında gücüyle mücadele veren bir futbol takımı vardı. Maçın bundan sonraki bölümü ev sahibinin adeta abluka altına aldığı rakip yarı sahada oynandı. Beşiktaş yüklendi, Başkent temsilcisi sadece kazandığı topları ileriye atarak topun kalelerinden uzak kalmasına gayret ediyordu.
<p> Carvalhal ilk müdahalesini 57'de Necip-Mustafa Pektemek değişikliğiyle yaparak gol ayağı sayısını artırmak düşüncesini uyguladı. Beşiktaş ilginç bir şekilde organize ataklarla sonuca gidemezken 81'de Fernandes'in gene korner atışında 18 içerisinde karambolde kaleye doğru yükselerek gelen topla buluşan defans adamı Sidnei, takımının ve kendisinin ikinci golünü Özden'in kalesine bırakırken Ankaragücü'nün de oyunu bırakmasına neden oldu. 89'da Querasma'nın kendine has vuruşuyla çizgiden 6 pas içerisine yükselttiği topa şık bir kafa vuruşu yapan Mustafa Pektemek, Siyah-Beyazlı formayla ilk resmî golünü atmış oldu.
<p> Beşiktaş'ı şimdi önemli iki müsabaka bekliyor, alınacak iyi sonuçlar ileriye umut taşımaya vesile olacak... </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1181611), [web.archive.org (arşiv bağlantısı)](http://web.archive.org/web/20111213114004/http://zaman.com.tr/yazar.do?yazino=1181611)
# 5 dakikada Beşiktaş!

*Atıf Keçeci 2011.09.23*

<td class="columnist-detail">
<p>Öncelikle bir takdirimi belirtmek istiyorum. Sağanağın da ötesinde yağan yağmura rağmen zeminde hiçbir bozukluk oluşturmayacak şekilde imalat yapan kurum ve kişileri kutlarım. Transfer döneminde radikal kararlara imza atan Bursaspor yönetimi, teknik heyetin doğru tercihleriyle gidenlerin yerini fazlası ile doldurmuş gözüküyor.</p>
<p>
<div id="haberMetinDiv">
<p>Transfer hovardası Beşiktaş'ın 11'inde ise oynanan son 5 maçta mücadelede en fazla iki yeni transfere forma verildi. Guti sakatlığının tedavisi için gece âlemleri (!) yapması için verilen reçeteyi uygulamakla meşguldü! Bunca transfere rağmen sol bekte Egemen, önünde çizgi adamı olarak İsmail Köybaşı görev yapacaksa bu bölge için niçin çuvalla Euro saçıldı?
<p>Simao orta sahanın göbeğinde, diğer bir tarifle 10 numara görevine soyundurulmuş, onun sporcu kişiliği işini en iyi yapmak olduğundan tüm gayretini sahaya döktü. Edu'yu düşünmekten daha çok ortadan kaleyi hedef alan pozisyonlar içerisinde gözüktü. Edu tarzındaki oyuncuları efektif hale sokabilmek için yan ortaların önemini bizler biliyoruz da sahadakiler işe Fransız kalmakta ısrar ediyor. Siyah-Beyazlı takım o kadar organizasyon fakiri ki 23'te rakip 10 kişi kalmış, 1-0 yenik oynuyorsun ve rakip kalede bir tek önemli pozisyonun yok. Yenilen golde de Rüştü'nün önünde 2 Bursalı topu dikkatle takip ederken Siyah-Beyazlı defans onları seyretmekle meşgul.
<p> Yunus Yıldırım'ın yardımcı hakemi Adil Sinem'in "Küfür etti" ikazıyla 23'te Bangura'ya gösterdiği kart kurallardaki tarife uyar gibiydi. Carvalhal, 29'da çok doğru bir kararla seyircinin kötü tezahüratı karşısında sıkıntılar yaşayan ve de 22'de sarı kart gören Egemen'i oyundan alarak golcü sayısını artırdı ve Mustafa Pektemek'i sahaya sürdü. Taktiksel anlamda da forveti ikileyerek Edu-Mustafa Pektemek yaptı. İyi hoş da ileriye olgun paslar gelmedikten sonra forveti 5'lemişiz ne fayda sağlar?
<p>Beşiktaş'ın günler geçmesine rağmen organize futbol adına bir gelişme gösteremediği aşikâr. Bu, ileriye dönük çare aranmasını gerektirecek boyutlara gelmek üzere. Oyuncu değişiklikleri de bu anlamda bir fayda sağlamıyor.
<p>Querasma'daki sorumsuzluk had safhada. Kulüp yönetiminin beceremediği disipline etme başarısını Yunus Yıldırım gösterdi. Yıldırım, artistlik yaparak rakibini geçmek isteyip başaramayınca tekmeyi sallayan Portekizli'yi oyundan ihraç etti.
<p>Maçın son 5 dakikasında işin iyiye gitmediğini ancak fark eden Beşiktaş, orta saha hakimiyetini ele geçirip topla daha fazla oynar hale geldi. Bu durum da hemen semeresini verdi. Gene bir duran top organizasyonunda 88'de Sivok ve 90'da Holosko iki kafa vuruşuyla takımlarını galibiyete taşıyan gollere isimlerini yazdırdı. Son 5 dakikada gelen galibiyet, yanlışların görülmemesine sebep olmamalı. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1182826), [web.archive.org (arşiv bağlantısı)](http://web.archive.org/web/20111213112001/http://zaman.com.tr/yazar.do?yazino=1182826)
# Beşiktaş'ı anlamak zor

*Atıf Keçeci 2011.09.26*

<td class="columnist-detail">
<p>Beşiktaş'ın Antalyaspor maçına da taraftarı ilgi göstermemiş ve tribünleri boş bırakmıştı.</p>
<p>
<div id="haberMetinDiv">
<p> İnsanları statlara çekmek için demek ki isim transferler yetmiyor. Futbolu eğlenceli olmaktan çıkartan olayların verdiği zararın boyutları bu gidiş devam ederse mali yönden endişe verici hale dönüşebilir. Çare üretmek için kafa yormak gerekir.
<p>Siyah-Beyazlı takımın kadro teşkilinde son maçta ilk 11'de başlamayan oyuncuların 7'sinin yerinde yeni isimler vardı. Bu adına rotasyon denilen uygulama fena da olmamıştı. Sahada yaş olarak da küçülmüş ve bunun sağladığı dinamizmle daha mücadeleci bir takım oluşmuştu. Ernst-Necip ikilisi nihayet bir araya geliyor, Simao da forvet arkası oyun kurucu görevini üstlenmişti.
<p>Antalyaspor'da forvet oynayan Necati ve Musa Aydın, rahatsızlık oluşturacak bir futbol ortaya koymayınca Beşiktaş defansı rahat bir şekilde maçı götürdü. Kartal golle erken buluştu. 10'da Ali Turan'ın Veli Kavlak'a kontrolsüz müdahalesi kitabın tarifiyle kusurlu hareket, karşılığı da ceza alanı içerisinde olduğu için penaltı idi. Simao, vuruşunu Ömer'in müdahalesine imkân vermeyecek şekilde yapınca skor 1-0 oldu.
<p>Erken golün moraliyle sahada yardımlaşan, boş koşular yapıp arkadaşlarına boşluk bulan ve garanti paslarla oynayan bir takımın görüntüsü son zamanlarda alışılmış dışında olumluluklar taşıyordu. İlk yarı başka gol olmasa da futbol olarak geçmiş maçların umutsuzluğu yaşanmadı. Zira her an gol olabileceği izlenimi hakim olmuştu.
<p>İkinci yarının başlamasıyla birlikte rollerin değiştiğini gözlemliyorduk. Antalyaspor daha çok çıkmaya başlamış, iki kenar adamı Holosko ve Veli defansif anlamda beklerin önüne daha çok yaklaşınca hücum gücü haliyle zayıflamış oldu. Göbekten Necip geçmişe oranla oyuna katılımda yetersiz olunca misafir takıma gün doğdu. Birçok pozisyon bulmalarının sebebi Beşiktaş defansının artık kronikleşen adam paylaşımındaki zafiyetiydi.
<p>Her iki teknik direktörün tüm oyuncu değiştirme haklarını kullanmaları; birinin skoru korumak, diğerinin en azından bir puan çıkartmak düşüncesinden kaynaklanıyordu. Beşiktaş'ta göze batan oyuncu öncelikle Veli Kavlak'tı. Genç oyuncu, ofansif ve defansif anlamda iyi işler yapma gayretini gösterdi. Mustafa Pektemek'in verilen şansı iyi kullandığı söylenemez. Zaten teknik direktörü de 62'de kenara alıp yerine Edu'yu oyuna soktu. Diğer değişikliklerin de uygun olduğunu söyleyebiliriz. Beşiktaş'ın umutları gene söndüren ikinci yarı futboluyla üç puan çıkartması, Bursaspor maçından sonra ikinci büyük şans oldu. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1183863), [web.archive.org (arşiv bağlantısı)](http://web.archive.org/web/20111213113927/http://zaman.com.tr/yazar.do?yazino=1183863)
# Beşiktaş bu sonucu hak etmedi

*Atıf Keçeci 2011.09.30*

<td class="columnist-detail">
<p>Beşiktaş için alınacak her puanın önem taşıdığı bir dış saha maçıydı. Rakip, Premier Lig'in dışında Avrupa kupasında da oldukça iyi sonuçlar çıkaran ve bu sezon önemli futbolcularla kadrosunu güçlendirmiş Stok City idi.</p>
<p>
<div id="haberMetinDiv">
<p> İngiltere hatta Avrupa'nın Ada'ya yakın ülkelerinden gelen Türk taraftarlar, 23.500 seyircinin kontenjanını delerek 2 bin 500 sayısına ulaşıp takımlarını dış sahada yalnız bırakmamışlardı. Etkili tezahüratlarıyla maça damgalarını vurdular. Maç öncesi Beşiktaş'ın hocası Carlos Carvalhal, "Rakibimizi tanıyoruz, gerekli önlemleri alacağız." demişti. Üzerinde durduğu önemli hususların başında duran top organizasyonları ve uzun mesafeli taç atışı kullanmalarının kendilerine sağladığı avantajdı.
<p> Takım kadrosu içerisinde bu sezon ilk defa bir resmî maçta Hilbert forma bulmuştu. Geçen sezon sağ stoper olarak görevini yerine getirmede genel olarak eksiksizdi. Siyah-Beyazlı takım, taktik anlamda rakibin ataklarında ve kontralarda değişik uygulama içerisindeydi. Karşı ataklarda ikinci bölgede 2-1, forvette 3'lü oluyordu. Ancak bu anlayış, şahsî oyunundan vazgeçmeyen Queresma yüzünden işlemedi. Yıldız oyuncu, ilk yarıda karşı atak pozisyonlarının, final toplarının yedisini, isabetsiz şutlar ve rakibe teslim ederek Beşiktaş'ın elde edebileceği skora engel oldu.
<p> Koca ilk yarıda tek olumlu hareketi; orta sahada Necip'ten aldığı topu Hilbert'in koşu yoluna bırakarak golün atılmasına katkı sağlamasıydı. Kartal futbolun beşiğinde başa baş bir futbol sergileyerek grupta iddialı oluşunu adeta zihinlere işledi. Beşiktaş, maçta öne geçtikten sonra hemen gol yemeyip skoru koruyabilseydi avantajlı duruma gelebilirdi. İki dakika sonra gelen golde kale önü karambolünde Rüştü boşa çıkıp kalesini kontrolsüz bırakınca tecrübeli Crouch fırsatı sayıya çevirmekte zorlanmadı.
<p> İngiliz takımının duran top kullanıcısının yanı sıra özellikle her iki taraftan taç atışlarını 35 metreler civarına gönderen Rory Delap orta yapar gibiydi. İlk yarı sonunda takımlar birbirlerine üstünlük sağlamaksızın soyunma odasına gitti.
<p> İkinci yarıda görüntü çok farklı değildi. Dün gecenin en gayretli oyuncusu olan Fernandes, orta saha organizasyonlarında kendisiyle buluşan topları serviste oldukça verimsizdi. Simao'daki durgunluk, İsmail'in defans kontrolünü bırakmamak adına bindirmelere katılmaması, bu kanadın işlevini yerine getirmemesi sonucu Kartal, kırık kanatla uçmaya çalışır gibiydi.
<p> 60. ve 67. dakikalar her iki taraf için de şanssızlığın yaşandığı anlardı. Walters ve Querasma'nın vuruşlarına kale direkleri gol izni vermeyerek bir anlamda "kırılma anları" olarak notlarımızın arasında yer aldı. Dengeli giden oyunda kale önünde önemli bir pozisyon yokken, Sivok'un sebebiyet verdiği penaltıyla gece tatsızlaştı. Oysa maç öncesi bir puanın bile kazanç olacağını düşünerek stadın yolunu tutmuştuk. a.kececi@za­man.com.tr </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1185341), [web.archive.org (arşiv bağlantısı)](http://web.archive.org/web/20111213111836/http://zaman.com.tr/yazar.do?yazino=1185341)
# Nereye kadar?..

*Atıf Keçeci 2011.10.15*

<td class="columnist-detail">
<p>Sıkışık maç trafiği sebebiyle güncel idari gelişmelere yer verilememesi önemli gerçekleri unutturmamalıdır.</p>
<p>
<div id="haberMetinDiv">
<p>UEFA'nın kulüplerden 10 Eylül itibarıyla aldığı gelecek dönemler tahminî bütçeleri, Futbol Federasyonu'nca dikkatli incelendiğinde özellikle Avrupa'ya giden kulüplerimizin sıkıntılı durumları ortaya çıkacaktır. Sorunlar çözülmezse sadece 31 Mayıs 2013'e kadar ötelenebilir. Önceki gün Beşiktaş Yönetim Kurulu üyesi bir arkadaşımızın açıklamalarını enteresan buldum.
<p>Bu arkadaş, mevcut borçların önceki yönetimce yapıldığını, kendi dönemlerinde doğru dürüst transfer yapmadıklarından bahsetmekte. Oysa gerçekler böyle değil. 2010 ve 2011'deki transfer sayısının 15, parasal karşılığı da bonservis ve maaş gideri olarak 40 milyon Euro olduğunu artık öğrenmiş olmalıydı. Sorumluların adresini yanlış seçmiş. Ayrıca kendi dönemleri içerisinde borcun nereden nereye geldiğini Divan toplantısında dinlemekteydi.
<p>Son dönem Beşiktaş'ın konsolide olarak gelirinin 145, giderinin 192 milyon TL olduğunu bilançolar söylemekte. Ocak 2010 tarihinde iş başına gelen bu yönetim, değişim bir kenara yanlış üzerine yanlışlar yaparak borç rakamlarını büyüttü.
<p>Matteo Ferrari ve Aktif Reklam'la yaşanan problemler kısa dönem içerisinde sonuca ulaşacaktır. Bunlara bilançolarda bir karşılık ayrıldığını görmedik. Ferrari'nin talebi 2,5 milyon Euro'dan 3 yıllık. Özellikle Aktif Reklam ile ilgili 10 milyon dolarlık davanın 2006 yılında açıldığını düşünürsek mahkemenin kaybedilmesi durumunda erişeceği rakam dudak uçuklatacak cinsten olacaktır. Yani ikinci bir Del Bosque olayı yaşanabilir.
<p>Başkan Yıldırım Demirören tehlikeyi görerek Cengiz Zülfikaroğlu'nu görevlendirip eski 2. Başkan Murat Aksu'nun yardımı ile Aktif Reklam'la uzlaşmak istemişti. Burada enteresan olan Murat Aksu'nun bu reklam şirketine kiralama yapılmasını istememesiydi. Ancak Yıldırım Demirören, eski yedek üyesi Murat Ürünsak'ın isteği üzerine Aktif Reklam ile anlaşma yaptırmıştı. Sonraki günlerde yine Zülfikaroğlu, imza yetkisi olan Fahrettin Curaoğlu ve hukukçu kimliği olan "muhasip üye" Engin Baltacı, Murat Aksu ile bir araya gelerek yol haritası çizmişlerdi. Aksu'nun çabaları ile rakam 3 milyon dolara inmişti. Sonraki günlerde Beşiktaş tarafından "paramız yok" savıyla iş askıya alınmış. Birilerinin "biz bu davayı kazanırız, para ödemeyelim" önerisi ile görüşmeler kesilmiştir. Dava sonucu Beşiktaş açısından "bilirkişi raporlarına göre" iç açıcı değildir. Buradaki soru, Beşiktaş'ı kim veya kimler uzlaşmadan vazgeçirtmiştir? Yarın ters bir mahkeme kararı karşısında hesaplanacak faiz ile gelecek ek yükten sadece Aktif Reklam mı kazanç sağlayacaktır? Akıl hocalarının kimlerle ilişkisi olduğu değerlendirilmiş midir?
<p>Menfaat beklentisi olmayan taraftarlar önümüzdeki günlerde bu konuda bir protesto yürüyüşüne hazırlanmaktadır. Bu gelişmeler, şaheserin uyandığına bir işarettir. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1190803), [web.archive.org (arşiv bağlantısı)](http://web.archive.org/web/20111213110951/http://zaman.com.tr/yazar.do?yazino=1190803)
# Pahalı futbolcu başarıyı getirmez

*Atıf Keçeci 2011.10.16*

<td class="columnist-detail">
<p>Futbol seyircisindeki ilgisizlik ne yazık ki giderek artıyor.</p>
<p>
<div id="haberMetinDiv">
<p> Dün gece biletsiz maça giriş yapan kadın ve çocukları hesap etmezsek sadece 6 bin civarında taraftar tribündeydi. Bu durumun anlattığı, insanların boş lafa ve ciddiyetsizliğe prim vermediğiydi. Kulüplerin idari, mali ve bir bölümünün ahlâken çöküntü içerisinde oluşunu düşünmek yanlış olmaz.
<p>6'ncı hafta kadrosunda sahada Guti vardı. İlk geldiği günlerin sonrasında mumla aranan İspanyol yıldız, İstanbul'un renkli gece hayatına daha çok uyum sağlayınca haliyle forma şansını kaybetmişti. Dün hep gözüm üzerindeydi. Forvet arkası başladı, karşı ataklarda geriye yardımı düşündü ve klasik tek pas varyasyonlarıyla arkadaşlarını defans arkasında topla buluşturma düşüncesini ilk yarıda az da olsa başardı diyebiliriz. Sonrasında yorulunca verimliliği kalmadığından ikinci yarıda Holosko ile yer değiştirdi. Her müsabakadaki gibi şahsi oyunuyla Quaresma faktörü hızlı çıkışların el freni oldu. Hep inşallah devre arası teknik direktörü kendisine gerekli ikazları yapacaktır diye düşündüm.
<p>Kayserispor oyuna daha etkili başladı ve ilk 15 dakika top çoklukla kendilerinde kaldı. Furkan ve Gehre ile başlattıkları pozisyonlarda son toplarda özellikle Gökhan Ünal başarılı değildi. Topla çabuk süratlenen ve her iki ayağını da kullanabilen Amrabat'la yaptıkları ataklarda Rüştü'ye zor anlar yaşattılar. Rüştü, böyle bir pozisyonda da ayağına aldığı darbeyle ikinci yarıya başlayamayarak eldivenleri Cenk'e bıraktı.
<p>İlk 45'te Beşiktaş adına notlarımızda benzer durumlar yazılı değildi. 45 ile 55. dakikalar arasında topun iki kale arasındaki trafiğinin artması oyuna tempo kazandırmıştı. Bu anlarda tribünler de uyuşukluktan sıyrılıp desteğini artırdı. Furkan ve Edu kalecilerle karşı karşıya kalmalarına rağmen topu filelerle buluşturamayınca tabeladaki eşitlik bozulmadı. Beşiktaş'ın Guti'siz oyun kurma sıkıntısı devam ediyor. Egemen defansın en başarılı oyun kesici rolünün hakkını verirken kazandığı topları orta alana geçirmede aynı başarıyı gösteremiyor. Bu noktada kendisine yardım konusunda yakınında oynayan arkadaşlarının gayretli olması lazım.
<p>Fernandes ve Aurelio'nun gayretleri iyi; ama organize olmada aynı verimlilikleri sağlayamayınca takım oyunu adına güzel işler haliyle çıkmıyor. Dengeli giden oyunda skoru takımı adına değiştiren isim Furkan oldu. Devrenin hemen başında Cenk'in üzerinden topu aşırtamayınca boş kale yerine tribünleri hedef aldı. Ancak Amrabat'ın soldan evvela İbrahim'i, sonrasında Egemen'i futbol tabiriyle katlayarak altı pasa gönderdiği topa güzel vurdu, takımını öne geçirdi ve kendini afettirdi.
<p>Aynı Amrabat bu defa 81'de göbekten tüm orta saha ve defans oyuncularının seyrettiği hücumda Troisi'nin koşu yoluna topu gönderdiğinde şık bir vuruşla deplasmanda skoru 0-2'ye taşıdı. Dün geceden çıkarılacak önemli ders, pahalı futbolcu alarak başarılı olunamayacağı ve bu düşünceyle kulübün borç batağına saplandığı... </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1191264), [web.archive.org (arşiv bağlantısı)](http://web.archive.org/web/20111017074135/http://www.zaman.com.tr:80/yazar.do?yazino=1191264)
# Beraberlik iyi idi ama...

*Atıf Keçeci 2011.10.21*

<td class="columnist-detail">
<p>UEFA Avrupa Ligi'nde gruptaki iddiasını devam ettirmek için bire rıza gösterip, fazlasını bastırıp alınabilecek puanlar çok önemliydi.</p>
<p>
<div id="haberMetinDiv">
<p>Rakip bir önceki sezon farklı sonuçlarla içeride dışarıda galip gelmişti. Kadro yapısını koruyan Dinamo, sahasında rakibini bu yönüyle de tedirgin edebilirdi. Maç öncesi Carlos Carvalhal, bu maçların kasetlerini seyrettiğini ve dersini iyi çalıştığını söylemişti. Kadro yapısında son Stoke City maçına göre iki değişiklik yapmış, Rüştü ve Fernandes'in yerlerinde Cenk ve Ernst'e forma vermişti.
<p> Müsabaka başlayıp dakikalar ilerledikçe Portekizli teknik adamın hangi maçları seyrettiğini merak ettim. Kiev, son müsabakalardaki oyun yapısının kopyası gibi aynen top koşturuyordu. Geriden, kanatlardan gelerek kestikleri toplarla forvetlerini pozisyona sokmadaki mahir ayaklar Gusev ve Popov'u çıkışlarında önde kesmesi gereken Simao ve Quaresma'ya gerekli uyarılar yapılmamış olmalıydı.
<p> Zira bu ikilinin kenar bindirmelerini göbekten Vukojeviç de destekleyince Beşiktaş kalesinde ilk yarıda üçü şansın yardımı ile altı önemli pozisyon kazasız atlatıldı. Siyah-Beyazlılar adına ilk yarıda söylenebilecek 40'taki Edu'nun son hamlede geç kalıp rakibine kaptırdığı pozisyonu ancak söyleyebiliriz.
<p> Oyun kurmadaki zorlanmayı anlatmak için bir kıyaslama yapıp fikir sahibi olmak mümkün. Dinamo Kievli Vukojeviç'le Aurelio aynı bölgede karşılıklı görev yaptı. Rakip futbolcu, oyun kurup kendisi de ileride çoğalma adına başlattığı ataklara katılarak önemli işlere imza attı. Bizimki ise işi idare edip defansın ileriye çıkmaması için sanki özel görev verilmiş gibi hep ikazlardaydı. Rakibin birinci bölgesinde kendisini hiç göremedik.
<p> İkinci yarı başladığında Simao'nun İsmail'le daha koordineli oynayıp karşı ataklarda ilk müdahaleleri yapması, yukarıda bahsettiğim noksanlığın giderilip rakibe hiç olmazsa o kanattan daha az pozisyon verilmesini sağladı. 72'de Holosko değişimi ile birlikte "bir puan iyidir" hesabıyla olsa gerek, Beşiktaş geriye çekilip sağdan Hilbert'i kaçırarak kontrataklarla şansını denemeye çalıştı. Ancak ileride çoğalamayınca haliyle sonuca gitmekte başarı sağlayamadı.
<p> Son beş dakika oldukça fazla baskı yememize rağmen skoru koruyarak alınan bir puan önemli bir kazanç olarak değerlendirilmelidir diye yazıyı bağlamaya hazırlanırken, kornerden gelen topu altı pas köşesinden şutlayan Denya Garnash, hayallerimizi yıkıp gecemizi kararttı. Gene de unutulmaması gereken ve maçtan çıkarılacak derslerle sahamızdaki müsabakaya çok iyi hazırlanmalıyız. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1193152), [web.archive.org (arşiv bağlantısı)](http://web.archive.org/web/20111022064306/http://www.zaman.com.tr:80/yazar.do?yazino=1193152)
# Beşiktaş kazanmalıydı

*Atıf Keçeci 2011.10.28*

<td class="columnist-detail">
<p>Sezonun ilk derbisinde kazançlı çıkacak takım, önceki gün diğer şampiyonluk adaylarının puanlar kaybetmesi sebebiyle önemli avantajlar sağlayacaktı.</p>
<p>
<div id="haberMetinDiv">
<p>Carvalhal, Mersin maçının kadrosunda tek değişiklik yapmış, Necip'in yerine oyuna Aurelio ile başlamıştı. Fenerbahçe'de de Selçuk ve Stoch kulübeye çekilmişti.
<p> Oyuna hızlı giren taraf ev sahibi idi. Göbekten Veli ve Ernst'le karşı yarı alana top taşıyarak pozisyon oluşturma istemleri sonucu golü de buldular. Aurelio özellikle Alex'e yakın oynayarak ve diğer defans adamlarıyla birlikte erken basarak rakibe oynama şansı vermedi. Kartal'ın bir avantajı da Fenerbahçe'nin santraforu Bienvenu'nun tehlikeli olabilecek nitelikteki futboluydu. Emre'nin sinirli halleri hem kendini hem de arkadaşlarını oyuna konsantre olma açısından olumsuz etkiledi.
<p> Siyah-Beyazlıların Quaresma hangi kanatta ise oradan oynamayı tercih etmesi topun yarı sahada daha çok kalmasını beraberinde getiriyordu. Bu da organize olmada haliyle zorluğa yol açtı. Caner, Hilbert'in önünde kanat değiştirerek oynayan iki Portekizlinin baskısını hissetmeden rahat etti. Kartal'ın hocası, Caner'in özellikle ikinci yarıda tehlikeli pozisyonlar oluşturmasına seyirci kaldı. Nitekim Alex'in ayağından gelen rakip gol, bu oyuncunun kaleye vurduğu topun direkten dönüp bu futbolcuyla buluşması sonucu oluştu. Sonrasında Aykut Kocaman, Kanarya'nın en iyisi gözüken Caner'i kenara aldı. Bunu hangi düşünceden yola çıkarak yaptığını da doğrusu merak ettim.
<p> Dün gece Beşiktaş, özellikle ilk yarıda defansı kalenin uzağında kademelendirdi. Rakibe erken basıp üst düzeyde yardımlaşmayı başardıklarında özlenen ve arzulanan futbol ortaya çıktı. İkinci devrede misafir takım, biraz daha maça asılır bir oyun sergiledi. Baskılı oyunları sonucu skorda eşitliği sağladılar. Bu duruma sebep olan biraz da Siyah-Beyazlı oyuncularda gözlemlenen yorgunluk belirtileriydi. Mustafa-Almeida değişikliği taze kuvvet golcüyü sahaya sürmek adına doğru hareketti. Uzun bir sakatlık sonrası forma bulan bu oyuncu, 72'de Quaresma'nın arka direk ortasına markajsız kalmanın ve uzun boyunun avantajını iyi kullanarak takımını öne geçirdi.
<p> Skor üstünlüğü yakalandıktan sonra futbol olarak daha yakışan işler yaparak seyirciyi mutlu ettiler. Ancak oyunun sonu yaklaştığında 18 üzerinde rakibe faul yapmamayı akıl edebilseler 88'de Cristian'ın frikiğinden gol yenmeyebilirdi. Zira rakip için tek şans buralardan toplara iyi vuran oyunculara sahip olmalarıydı. Nitekim bu şansı iyi kullanarak dün geceki oyunlarının karşılığının üzerinde 1 puanı hanelerine yazdılar. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1195771), [web.archive.org (arşiv bağlantısı)](http://web.archive.org/web/20111029060515/http://www.zaman.com.tr:80/yazar.do?yazino=1195771)
# Bu defa futbol yok, galibiyet var

*Atıf Keçeci 2011.10.31*

<td class="columnist-detail">
<p>Boş tribünlere oynama sebebinin cevabı yine tribünlerden geldi.</p>
<p>
<div id="haberMetinDiv">
<p> "Biz taraftarız, müşteri değil" haykırışlarının altında yatan gerçeği görmek gerekir. Pahalı oyuncuların ucuz oyununa yüksek bilet parası istersen sonunda dün geceki gibi boş tribünlere oynarsın. Bu işten rahatsızlık duyan kurum ise Biletix. Zira Beşiktaş yönetimi kredi anlamlı geleceğe dönük borçlanarak tahsilat yapmış. Yani ne kadar seyirci o kadar para. Seyirci yok, para da yok.
<p>Carlos Carvalhal, artık geçmiş haftalarda izlediğimiz takım tertibi ile fazla oynama âdetinden vazgeçmiş. Sivasspor maçına Mustafa Pektemek- Almeida değişikliği ile kadrosunu kurgulamıştı.
<p>Müsabaka başladığında izlediğim Sivasspor'un futbolu, Rıza Çalımbay adına beni kaygılandırdı. Topla buluşan oyuncular pas verecek arkadaşını bulmakta zorlandı. Sanki top kendilerine gelmesin de ne olursa olsun havasındaydılar. Beşiktaş'ta ise kolay rakip karşısında Ernst'le başlayan atak girişimleri Veli ile şekillenip forvete hazır pozisyon olarak servis edildi. İlk yarıda sadece 12. dakikada etkili bir atak geliştiren ev sahibi takım, Hilbert ile golünü attı. Siyah-Beyazlı takım farka gitmek yerine ortada top dolaştırmayı benimseyince bundan istifade etmeyi akıl eden rakip, maça asılmaya başladı. Sivasspor'un 39. ve 41. dakikalarda iki çok önemli pozisyondan istifade edememeleri Beşiktaş adına şans dakikalarıydı.
<p>İkinci yarıya İsmail Köybaşı-Tanju değişikliği ile başlamak Carvalhal'in doğrusuydu. Quaresma'daki sorumsuzluk ise aynen devam ediyor. Bu Portekizliye kim "yeter artık" diyecek merak ediyorum. Atraksiyon yapmaktan, kendine oynamaktan başka yaptığı bir iş yok. Bir tribünlerle dalaşmadığı kalmıştı, dün gece o da gerçekleşti. Kendine eleştiri getiren seyircilere 'siz gelin oynayın' anlamında elleriyle değişiklik işareti yapıp söylendi.
<p>Beşiktaş, rakip kalede biraz baskı kurdu ve 78. dakikada sarı kartlı Mahmut Boz, Egemen'i yaka paça indirdi. Top da haliyle penaltı yuvarlağına konuldu. Simao da bu ikramı şık bir vuruşla gole çevirdi. Uzatmalarda gelen Quaresma'nın tek olumlu hareketi Holosko'nun arka direkte oluşunu görüp kafasına kestiği kendine has trivole dediği vuruşun 3. gol olarak tabelaya yazılmasıydı. Beşiktaş kötü oynayıp kazanma şansını Sivasspor karşısında yakaladı. Ancak ilerleyen günlerde Avrupa kupası maçlarındaki rakiplerinin bu kadar kolay olmadığını da söylemeye gerek yok. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1196833), [web.archive.org (arşiv bağlantısı)](http://web.archive.org/web/20111102032628/http://www.zaman.com.tr:80/yazar.do?yazino=1196833)
# Dinamo bu sefer sıçrayamadı

*Atıf Keçeci 2011.11.04*

<td class="columnist-detail">
<p>UEFA Ligi'nde gruptan çıkmak için Beşiktaş'ın mutlak 3 puana ihtiyacı vardı. Oynanan üçer maç sonunda 7 puan ile ilk sırada bulunan Stoke City'i 5 puan ile Dinamo Kiev, 3 puan ile temsilcimiz takip ediyordu. Bu yüzden muhtemel kayıp ikincilik şansımızı zora sokabilirdi.</p>
<p>
<div id="haberMetinDiv">
<p>Beşiktaş, 20 Ekim'de Kiev'de oynanan maç kadrosunda iki, rakip ise 5 değişiklik
<p>yapmıştı. Özellikle defanslarında Betao dışında 3 değişik isim vardı. Kiev'de bize zor anlar yaşatan Gusev ve Popov'un kanatlarda olmayışları avantaj olarak düşünülebilirdi. Siyah Beyazlı takımda ise Necip ve Edu'nun yerlerinde Veli ve Almedia vardı.
<p> Dinamo Kiev, maç başladığında sahaya yayılış ve oyun anlayışı ile bize önce 1 puan yeter görüntüsü veriyordu.
<p> Carvalhal'in ise rakibin oyun anlayışından faydalanma adına oyunu ortada sıkıştırma yaparak geniş alanda oynamayı tercih etmesi yerindeydi. Quaresma'nın ilk defa takım oyununa adapte olma arzusu taşıdığını gördük. Defansa yardım etti, ikiye birlerle orta alanı geçmeyi düşündü ve çoklukla da başarılı oldu.
<p> İlk yarıda misafir takımın ceza alanımız içerisinde bir pozisyon dışında önemli bir sıkıntı yaratamaması oyun anlayışlarının sonucuydu. Ancak Beşiktaş rakibin oyun anlayışını bozma adına sahayı geniş kullanmasının yanı sıra oyun içi varyasyonları denemeliydi. Kontralarda Almeida'nın açacağı koridorlara adam sokmayı düşünmeliydi.
<p> 55'te 18 üzerinde kazanılan serbest vuruşu buralardan gole dönüştüren Simao'nun kullanmasını beklerken Quaresma yine adeta işine limon sıkmayı başardı, yaptığı vuruş barajdan dönerek önemli bir şans heba edilmiş oldu. 
<p> Carvalhal, 63'te Aurelio-Necip değişikliğine gidip orta alana taze kuvvet sokarak herhalde işin sakata gelmesini önlemeyi düşünmüştü.
<p> 67'de Simao'nun korner atışına apartman boyu yükselen Egemen kafa ile takımını
<p>öne geçiren, belki de gruptan çıkaracak golü Dinamo Kiev ağlarına bıraktı.
<p> Sonrasında skoru korumak adına diri adamlarla yorgun Ernst ve Veli'yi değiştirebilirdi. Zira rakibin bir puan için maça asılacağını hesap etmek gerekirdi. Özellikle Holosko'yu oyuna dahil etmek rakibin çıkışlarda daha temkinli olmasını sağlardı. Ancak Portekiz'li teknik adam Almeida-Edu değişikliğini tercih etti. Son dakikalardaki Simao-Holosko değişikliği ise zaman kazanma adına yapılmıştı.Bitiş düdüğünü beklerken kale önümüzdeki karambolden gol yemediysek bunda kaleci Cenk'in önemli payı vardı. Bu galibiyetle Kiev'de iyi oynayıp fakat kazanamadığımız maçın hesabı da görülmüş oldu. </p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1198394), [web.archive.org (arşiv bağlantısı)](http://web.archive.org/web/20111104184727/http://zaman.com.tr:80/yazar.do?yazino=1198394)
# Futbol 90 dakika!

*Atıf Keçeci 2011.11.07*

<td class="columnist-detail">
<p>Avrupa Ligi maçında moral bulan Beşiktaş, ligde rakiplerinin de puan kaybetmesiyle dün alacağı 3 puanla zirveye ortak olacaktı; ancak bu şansı iyi kullanamadı.</p>
<p>
<div id="haberMetinDiv">
<p>Takım olma yolunda iyiye giden işler haliyle başarıyı da getiriyor. Kartal, Gençlerbirliği'nin oynadığı futbolla kendisine rakip olamayacağını bildiğinden maça atak başladı. Ve daha ne olduğu anlaşılamadan 4. dakikada gol geldi.
<p>Orta sahadan aldığı pasla kenardan bindiren Simao arka direkte pozisyon almış, kendisini saçsız başının pırıltısıyla daha çok belli eden Ernst'e yaptığı gol pası servisini Panzer boş geçmedi. Alman futbolcu, takımını öne geçiren golü kaydetti. Siyah-Beyazlılar, sonrasında topla ve sahadaki yayılışıyla oyunu daha çok kontrol ederek hakimiyetini rakibine kabul ettirdi. Başkent temsilcisi ilk yarıda birkaç gol teşebbüsünde bulunduysa da en ciddi olanında bu defa Cenk güzel bir refleksle gol şansını bertaraf etti.
<p>Beşiktaş'ın kadrosu giderek oturuyor. Defanstan çıkışlarda biraz daha dikkat edilse ve bloklar arasında fazla genişlik bırakılmasa daha da iyiye gideceği gün gibi aşikâr. Veli'yi de giderek daha iyi oynarken izlemek gelecek adına çok olumlu bir durum. Ancak bu iyiye gidişin Simao ve Quaresma el freni olmamalı. Portekizlilerin Avrupa Ligi'nde gösterdiği performansı liglerde niye tekrarlayamadıklarını irdelemek gerek. Dün gecenin takım oyununa katkısı olmayan üçüncü ismi de Mustafa Pektemek'ti. Carlos Carvalhal, bu futbolcudaki ısrarını Mehmet Akyüz'e de uygulasa bu genç yeteneği izleyebilsek.
<p>İkinci yarıda sahada sanki başka bir Gençlerbirliği vardı. Devre arasında futbol kimliğini değiştirmişlerdi. Quaresma'nın başka bir âlemde dolaşması, Simao'nun oynar gibi yapması, Başkent takımına 9 kişiye karşı oynama avantajı sağladı. Nitekim 54'te defansın topu ceza alanından uzaklaştıramamasını iyi değerlendiren Herve Tum, skoru 1-2 yaptı. Gol, ev sahibini yüreklendirirken Kartal'da bir hareketlilik göremedik.
<p>Mustafa Pektemek-Almeida, Aurelio-Necip ve Veli-Mehmet Akyüz değişiklikleri de fayda getirmedi. 66 ve 78'de biri Gençlerbirliği'nden diğeri Beşiktaşlı Egemen'in kendi kalesine attığı gollerle oyun gibi tabela da tersine döndü. Sonrasında sahada kaybolan bir Beşiktaş izledik. 90'da 18 içinde tek başına Hurşut'un pasıyla buluşan Erdal, artistik bir voleyle durumu 4-2'ye taşıdı. Sezon başında Beşiktaş'tan çuval dolusu transfer parası alan Gençlerbirliği üstüne üç puan da aldı.
<p>Tüm İslam âleminin Kurban Bayramı'nı en içten dileklerimle kutlarım. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1199430), [web.archive.org (arşiv bağlantısı)](http://web.archive.org/web/20111108051807/http://www.zaman.com.tr:80/yazar.do?yazino=1199430)
# UEFA'nın şakası yok

*Atıf Keçeci 2011.11.20*

<td class="columnist-detail">
<p>Gaziantepspor'un Avrupa Lisansı, UEFA Mali Kriterleri gereği, kulübün yurtdışı transferlerinden dolayı ödenmesi gereken bonservis bedellerinin gecikmesi sebebiyle askıya alındı.</p>
<p>
<div id="haberMetinDiv">
<p>UEFA Başkanı Michel Platini, her konuşmasında 1 Ocak 2013'ten itibaren mali fair-play kriterlerinin kesinlikle uygulanacağını belirtiyor.
<p>TFF de bu anlamda aralıklarla bilgilendirme toplantıları yapıp kulüpleri uyarıyor. Ancak özellikle şirketleşip SPK kapsamında faaliyetlerine devam eden kulüplerimizin halihazırdaki mali yapıları gelecek adına hiç de olumlu görüntü vermiyor. UEFA'nın tespit ettiği kulüp lisans sistemi uygulamasındaki kriterler ileriye dönük bir çalışma hazırlığı anlamı taşıyor. UEFA, kulüpleri daha sağlıklı bir yapıya kavuşmaları için 5 ana unsuru hayata geçirme çalışmasına zorluyor. Bu kriterler: 1- Mali, 2- Personel ve idari, 3- Sportif, 4- Altyapı ve tesis, 5- Hukuki... UEFA'nın mali fair-play uygulamasındaki hedeflerini sıralarsak:
<p>1- Kulüplere daha çok mali disiplin ve kontrol getirmek.
<p>2- Kulüplerin maaş-transfer baskısını azaltmak ve futbolun içerisindeki enflasyonu sınırlamak.
<p>3- Kulüplerin gelir-gider dengesini sağlamak.
<p>4- Kulüplerin fiziki altyapısına ve genç futbolcularına uzun vadeli yatırım yapmalarını sağlamak.
<p>5- Kulüplerin yükümlülüklerini zamanında karşılamalarını sağlamak.
<p>Bu kriterler ışığında uygulamaya konulan ulusal lisans alma isteminde bulunan kulüplerin;
<p>a- Diğer futbol kulüplerine gecikmiş borcun bulunmaması.
<p>b- Personele, SGK'ya, vergi dairelerine gecikmiş borcun bulunmaması.
<p>c- Şahıslara borcun bulunmaması.
<p>UEFA, federasyonlardan bu bilgileri ve de geleceğe yönelik mali bilgileri ve 1 Haziran 2013 tarihinden itibaren gelir-gider denge zorunluluğu şartının uygulamasını görmek amacıyla 30 Haziran ve 30 Eylül tarihleri itibarıyla kontrol ederek kendilerine ulaştırılmasını istiyor ve bu kısmen uygulanıyor. UEFA yönetimi, Mayıs 2010'da UEFA Kulüp Mali Kontrol Paneli'ni kurdu. Bu panel, kulüp izleme sürecini yönetmekte ve özellikle lisans alan kulüp tarafından hazırlanıp lisans verene (TFF) sunulan belgeleri kendilerince ve de ilişkili kulüpler açısından da değerlendirme imkânı sağlamakta.
<p>Bu kriterler karşısında kulüplerimizin durumuna baktığımızda 17 aylık sürede bunlara nasıl uyum sağlayacakları önemli. Özellikle 4 büyükler olarak anılan ve halka açık sermaye şirketi olmaları sebebiyle SPK kapsamında olan kulüp bazında incelersek endişelenmemek mümkün değil. Ayrıca yürürlükteki muhasebe standartlarının 2012'den itibaren değişen ve 6102 sayılı yeni Türk Ticaret Kanunu ve kademeli olarak AB kurallarına uyum anlamlı Uluslararası Muhasebe Standartları'yla Uluslararası Finansal Raporlama Standartları'na geçişi bulunmakta.
<p>Yeni uygulamalarda bilançolar mutlaka konsolide (arasında sermaye ilişkisi bulunan şirketler) olacak. Bu durum günümüze kadar gelen süreçte kulüplerce hep lehte kullanılmakta. Örneğin 31 Ağustos 2011 itibarıyla SPK'da işlem gören Fenerbahçe Sportif AŞ'nin bilançolarında borcu gözükmemekte. Oysa şirketin büyük hissedarı FB Derneği'nin borcu 346 milyon lira. Bu, UEFA kriterleri nezdinde kabul görmeyen sınıftan. Yeni uygulamada bu olamayacak.
<p>Halka açılış modeli olarak daha reel bilançolar hazırlayan Beşiktaş açısından durum çok farklılık göstermemekte. Son bilanço döneminde şirket borcu 370 milyon lirayken dernek borcu 96 milyon. Yani konsolide anlamında borç 466 milyon lira. Galatasaray'da 7 Eylül 2010'da şirket birleştirilmesi yapılmış ve 31 Mayıs 2011 itibarıyla borç 500 milyon lira. Beşiktaş ve Galatasaray'ın öz sermaye bakımından negatif rakamlara sahip olmaları sıkıntı oluşturabilecek bir durumda. Bugüne kadar spor kulüplerine daha ılımlı davranan SPK yönetimi, 6102 sayılı TTK kapsamında zorunluluk haline gelen yaptırımlardan kaçamayacak. Trabzonspor'un ise borç hanesinde 105 milyon TL yazılı.
<p>Kulüplerimizin UEFA kriterleri kapsamında gelir-gider dengesi sağlamak açısından sıkıntıları var. Zira bahse konu kulüplerimizin bu dengeyi sağlayamamaları yüzünden borçları ivme kazanıyor. Kulüplerin borç yükünün önemli kısmı, kullandıkları banka kredilerine ödedikleri yüksek oranlardan dolayı tahakkuk eden faiz ve dövize endeksli oluşlarından ötürü gelen kur farkları rakamları. Bu tabloların ışığında kalan sürede bu olumsuzluğu olumluya çevirmek anlamında plan ve projeleri yapma zorunlulukları var. 
<p>1 Haziran 2013'te UEFA'ya gönderilecek bilançolarda ileriye dönük sapma olarak 5 milyon Euro kabul edilecek. Bu rakamlar üzerindeki sapmalar öz sermaye katılımcılarından veya ilgili taraflardan karşılanıyorsa 2013 ve 2014 bilançolarında bu değer 45 milyon Euro, 2015-2016'da 30 milyon Euro olarak istisna işlemi yapılacak. Günümüz borç rakamları ve cinslerinin önümüzdeki sezonlarda kabul edilecek sınırlara çekilme zorunluluğu karşısında kulüp yönetimlerinin başta yeni mali kaynaklar bulmak ve artık çok geç olmasına rağmen transfer hovardalığından vazgeçmek şartlarını bir kere daha düşünmeleri şart. Zira bilindiği üzere UEFA'nın şakası ve affı yok. </p></p></p></p></p></p></p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1204253), [web.archive.org (arşiv bağlantısı)](http://web.archive.org/web/20111121140022/http://zaman.com.tr:80/yazar.do?yazino=1204253)
# Kartal, Trabzon'da  zoru başardı

*Atıf Keçeci 2011.11.28*

<td class="columnist-detail">
<p>Ülkemizi Avrupa'da temsil eden iki takımımızın maçının futbol olarak doyurucu olacağını düşünüyordum.</p>
<p>
<div id="haberMetinDiv">
<p> Beşiktaş Teknik Direktörü Carlos Carvalhal, takım tertibinde zorunlu değişikliklere gitmişti. Maç öncesi esame listelerinde gördüğümüz farklı isim uzun zamandır forma bulamayan Fernandes, Ekrem Dağ ve İbrahim Toraman'dı. Carvalhal, bu isimlere alışılmışın dışında görevler vermişti. Hadi Toraman zaman zaman ön libero oynuyordu da Hilbert'in bek, Ekrem'in onun önünde oynaması yanlış gibiydi. Şahsımca bu işin tam tersi olmalıydı. Zira Hilbert'in ofansif becerileri, bence Ekrem'den daha üst düzeyde olduğuydu. İlk devrede gördüklerimiz, bu düşüncemizi destekler nitelikteydi. Ekrem'in oyuna fazlaca katkısı olmadı.
<p>Trabzonspor tarafında da Burak problemi yaşanıyordu. Ataklarda tüm topların kendisine servis edilmesini arzular tavırları iyi hoş da sonrasındaki hareketleri rakibe yardım anlamında oldu. Çok top kaybetti. Özellikle Zokora'nın geriden başlattığı ve Serkan'la devam eden organizasyonlarda Burak ve Halil aynı beceriyi gösterebilseler, takım olarak verimlilikleri artabilirdi.
<p>İlk kırk beşte akılda kalan tek pozisyon 20'de Quaresma'nın şık hareketlerle iki rakibinden sıyrılıp kaleye gönderdiği topu gol çizgisi üzerinden Marek Cech'in çıkarmasıydı. İlk yarıda, Trabzonspor, Beşiktaş karşısında topa daha çok sahip olan taraftı. Siyah-Beyazlı takımda oyunu yönlendirmesi gereken Ernst ve Fernandes al-verlerle ileri yerine yana oynayınca oyunu karşı alana taşımakta sıkıntı yaşandı. Öyle ki ileri son adam Almeida top alabilmek için kendi orta alanına kadar gelmek zorunda kaldı. Ekrem'in kanat bindirmelerindeki verimsizliğinin çaresi Quaresma olabilirdi; ama o da istediği tarz topları alamayınca hücum gücü haliyle düştü. Buna karşın Beşiktaş cephesinde en etkili isim Quaresma olarak göze çarptı. İleri uçta gelişen ataklarda sık sık topla buluşan Portekizli yıldız, takımını öne geçirebilmek adına yoğun çaba sarf etti. Ancak ilk 45 dakikada Trabzonspor ve Beşiktaş gol bulamayınca soyunma odasına golsüz eşitlikle gidildi.
<p>İkinci devrede Beşiktaş'ın orta alanı hızlıca geçmesinin ardından Trabzonspor Teknik Direktörü Şenol Güneş değişiklik yaparak oyundan düşen Alanzinho'yu oyundan aldı. Brezilyalı futbolcu kenara gelirken; yerine Adrian girdi. Trabzonspor'un değişiliklerine Beşiktaş Teknik Direktörü Carlos Carvalhal de iki ismi kenara larak cevap verdi. Carvalhal, Almeida ve Ekrem'i oyundan alırken; Mustafa Pektemek ve Filip Holosko'yu sahaya sürdü.
<p>İkinci yarıda şans Beşiktaş'a güldü. Takımın en zayıf halkası Ekrem Dağ 6 pas içinde topu çerçeve yerine tribünlere gönderince takımını golden yoksun bıraktı. Organizasyonsuzluk her iki takımın da verimini düşürdü. Sonucu duran toplar belirler, derken 77'de Tolga'dan dönen topa hamle yapan Mustafa'ya Celustka'nın hareketini Fırat Aydınus kırmızı kart ve penaltıyla cezalandırdı. Quaresma da vuruşu gole çevirip takımının önemli bir deplasmandan galibiyetle ayrılmasını sağladı.
<p>FIFA kokartlı Fırat Aydınus'un özellikle Fernandes ve Q7'nin arkadan müdahalelerindeki kart yorumu tartışmaya açıktı. 80'de 18 içerisinde İbrahim Toraman ile Burak arasındaki mücadelede topun Siyah-Beyazlı oyuncunun koluna çarpmasını herhalde yerden vücuda gelme şeklinde yorumladı ki kendi tercihiydi. Uzatmalardaki Trabzon golünü Egemen'in Glowacki tarafından itildiği gerekçesiyle iptali tartışılacak bir yorumdu. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1207261), [web.archive.org (arşiv bağlantısı)](http://web.archive.org/web/20111129001539/http://www.zaman.com.tr:80/yazar.do?yazino=1207261)
# Quaresma'nın gecesi

*Atıf Keçeci 2011.12.02*

<td class="columnist-detail">
<p>Beşiktaş'ın alacağı 3 puan işini çok kolaylaştıracaktı. Rakip Maccabi'nin iddiasını kaybettiği için prestij sağlayacak bir sonuç amaçlaması da doğaldı.</p>
<p>
<div id="haberMetinDiv">
<p>Carlos Carvalhal, Trabzonspor karşısında oynattığı 11'i sahaya sürmüştü. Taktiksel anlamda orta saha kontrollü ve tek forvet Almeida'yla pozisyon bulma düşüncesi doğru olandı.
<p>İlk 26 dakika Maccabi'ye oynama şansı verildi. İbrahim Toraman 4'lü defansın hemen önünde ortadan oluşabilecek sızmalara müdahale ederek topun 18'imiz içine girmesine izin vermemek için görevlendirilmişti. Maça Maccabi hırslı başladı. 15'te Quaresma, Pavicevic'e yaptığı faul sonrasında sarı kart görünce oyun sertleşti. Tribünler, Portekizlinin üzerine gidince yıldız isim, yine bireysel oynamaya başladı ve böylece hücum gücümüzü zayıflattı. Karşı kaleye çoğalarak gidişimiz 28. dakikadaydı. Maccabi'nin agresif, mücadeleci ama sonuca gitmede başarısız futbolu takımımızın itici gücü oldu.
<p>Bu bölümden sonra oyuna ağırlığını koyan Fernandes'in topu ileri taşımada garanti ve uzun pasları tercih etmesi, sonuca gitmemizdeki en önemli faktörlerden biriydi. İlk yarının bitimine yakın, orta sahadan attığı pasla Ernst'i hareketlendirdi. Alman oyuncunun 18 içinde pozisyon alan Quaresma'ya servisi ve onun topun gelişine sağ volesi jeneriklik bir gol olarak tabelaya yazıldı. Öncesinde Almeida kafa vuruşunda topu kale yerine arkasında boş bekleyen arkadaşına aşırtabilseydi gol iki dakika önce gelebilirdi.
<p>İkinci yarıya Kartal golle girdi. Günün başarılı ismi Fernandes'in kullandığı kornerde ön direkte kafayı vuran İbrahim Toraman skoru 2-0'a taşıdı. Ancak ev sahibi oyun disiplininden kopmayarak mücadeleci futbolunu devam ettirdi. 59'da korner atışını bu defa sayıya taşıyan taraf Maccabi idi. Kale önündeki karambolde defansımız topu uzaklaştıramayınca durum 2-1 oldu. 61'de golde hatası olan Ekrem yerini Veli'ye bıraktı. Farkın 1'e inmesi ev sahibine cesaret aşıladı. Atakları özellikle sağ kanadımızdan yapmalarının önemli sebebi, İsmail'in Quaresma'dan yeterli yardımı alamamasıydı.
<p>70'te, ceza alanı dışında topla buluşup Ernst'in de yardımıyla 22-23 metreden çok sert vuran Logasi skora eşitlik getirdi: 2-2. Sonrasında oyuna ve topa hakim olan ev sahibi kalemizde önemli pozisyonlar buldu. Carvalhal'in son 10 dakikada değişikliğe gitmemesini de anlamak zordu. Zira baskıdan yorulan oyuncularımız vardı. Holosko özellikle rakibi ileriye çıkmada önleyici bir tedbir olabilirdi. Carvalhal onu ancak 89'da hatırladı ve Fernandes'le değiştirdi. Buna rağmen 85 ve 88'de dün gecenin başarısız ismi Almeida uzun boyuna rağmen iki yüksek topu harcadı. Maç 2-2 bitecek derken Quaresma sahneye çıktı ve büyük meziyetlerini ortaya koyarak üç rakibi ekarte etti. Portekizli, Beşiktaş'ın büyük bir ihtimalle de gruptan çıkmasını sağlayacak golü kaydetti. a.kececi@za­man.com.tr </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1209187), [web.archive.org (arşiv bağlantısı)](http://web.archive.org/web/20111203224826/http://www.zaman.com.tr:80/yazar.do?yazino=1209187)
# Yine oynamadan kazandı

*Atıf Keçeci 2011.12.06*

<td class="columnist-detail">
<p>Beşiktaş yine mümtaz seyircisinin gadrine uğramış, küfürlü tezahürattan uğradığı saha kapatma cezasını çekmek için Antalya Mardan Stadı'nın yolunu tutmuştu. Bir taraftar bu kadar kulübüne zarar verirse onlara ne demek lazım bilemiyorum. Artık akıllanmaları gerekiyor.</p>
<p>
<div id="haberMetinDiv">
<p>Avrupa kupası müsabakası sonrası Orduspor, Kartal'ın işini zorlaştıracak bir rakip olarak düşünülmüyordu. Girilen 3 maçlık seriden çıkarılacak 9 puan, sıralamada iyi bir yere gelinmesini sağlayacaktı. Carlos Carvalhal tek ön libero, ortada üçlü ve ileride ikli saha yayılışını tercih etmişti. Ernst kesici, önündeki Fernandes de oyun kurucu olarak birinci derecede görev almışlardı. Orduspor forveti son derece etkisiz kalınca defans rahat oynayıp kazanılan topları serviste sıkıntı çekilmedi. Ne var ki rakip ön libero Cosso, çabukluğunun sağladığı avantajla da erken basarak Siyah-Beyazlıların ataklarına set koymayı başardı.
<p>Beşiktaş orta sahasında görev yapan Veli ve Necip ortaya girince kanat bindirmeleri sadece iki bekin üzerinde kaldı. Orta saha verimsizliğiyle birlikte kenar ortaları gelmeyince Almeida gene kaderiyle baş başa kaldı. Belli aralıklarla geriye kadar gelip önceki maçlarda izlediğimiz gibi kendi topunu kazanmak için gayret sarf etti. Etkisiz rakip karşısında ilk yarıda tek gol bulunması bile başarıydı. Veli'nin 37'de uzaktan sert ve şık vuruşunun gol oluşunu kaleci Garcia bile hayranlıkla izledi.
<p>Bireysel oynadığı için eleştirdiğimiz Quaresma'yı dün gece aramadık desem yalan olmaz. En azından oyuna heyecan getiren hareketleriyle ortamı renklendiriyor. Beşiktaş futbolsuz da olsa kazanmayı başardığı için gündeme getirilen eleştiriler havada kalıyor. İkinci yarının başlama vuruşuyla birlikte Orduspor'un oyuna ortak olma isteğini izledik.
<p>Beşiktaş'ın tek farkı yeterli görmesi belli ki iştahlarını kabartmıştı. Carvalhal'in 59'da Necip-İbrahim Toraman değişikliğini tercih etmesi defansif katkının artırılmasına dönük bir düşünceydi. Oysa bu dakikalarda kulübede forvet özellikli Mustafa Pektemek ve çizgide iyi işler yaptığını bildiğimiz Burak skor düşünüldüğünde akla gelmeliydi. 66'da Culio, 18 dışından yaptığı vuruşla skora eşitlik getirdiğinde işin rengi değişir gibi oldu. 6 dakika sonra Frenandes'in ikinci gol pasıyla Ernst'in kafasından kazanılan sayı telaşı önleme bakımından da önemliydi.
<p>Portekizli teknik adam, 71'de uyandı ve Veli-Mustafa değişikliğine gitti. Maçın 2-1'lik skoru, anlayana çok şey ifade eder. Tatsız tuzsuz giden ligin kaçan gazını da düşündüğümüzde işin üzerine fazla gitmemek doğru olanıdır.
<p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1210830), [web.archive.org (arşiv bağlantısı)](http://web.archive.org/web/20111207224137/http://zaman.com.tr:80/yazar.do?yazino=1210830)
# Kazandıysan haklısın

*Atıf Keçeci 2011.12.23*

<td class="columnist-detail">
<p>Beşiktaş için rakip, kağıt üzerinde kolay gözüküyordu.</p>
<p>
<div id="haberMetinDiv">
<p>Karabükspor'un ligdeki durumu da pek parlak sayılmazdı. Bizler böyle düşünüyorduk ama Carlos Carvalhal farklı bir bakışta olacak ki maça 6 yabancıyla başladı. İki santrfor özellikli futbolcusunun arasına ataklarda Ekrem Dağ'ı sokarak çoğalmayı yeğlemişti.
<p>Ekrem ileriye gidince sağda Hilbert, Karabükspor'un en süratli adamı Shelton'la baş etmek zorunda kaldı. Ekrem önde basmayınca çoklukla da rakibini kontrol edemedi. Misafir takımın kadro yapısına bakıldığında göze batan oyuncu sayısı çok sınırlıydı. Cernat, İlhan Parlak, biraz da Seric bir şeyler yapmaya çalıştı. Oyun düzenleri de rakibi kalelerinin uzağında karşılayarak pozisyon vermemek üzerine kurmuşlardı. 39'a kadar bunda da başarı oldular.
<p>Ev sahibi kanatları kullanıp kale önüne ortalar yapmış olsa boy avantajıyla da yüksek toplarla sonuca gidilebilirdi. Bunu yapan İsmail Köybaşı'nın ortasında top Almeida'nın kafasıyla buluşunca sayı da tabelaya yazıldı. Siyah-Beyazlı takımda Fernandes faktörü dün de ortaya çıktı. Samsunspor maçındaki durgunluğu üzerinden atan Portekizli dün gece gene oyunun patronuydu. Bu defa özellikle Ernst ve Veli Kavlak başarılı bir performans sergileyemedi.
<p>Gecenin dikkat çeken bir tarafı da 18 civarından kaleyi gören futbolcunun şut girişimleriydi. Edu, Almeida, Ekrem ve Veli çoklukla çerçeveyi bulmayan vuruşlarıyla gol bulmaya çalıştı. Top ve saha kontrolü Beşiktaş'ta olmasına karşın ilk yarı kısır bir skorla sonlandı. İkinci yarıda farklı bir görüntü yoktu. Beşiktaş baskılı, rakip ise savunma ağırlıklı bir taktik anlayış içerisindeydi. 58'de Ekrem-Necip değişikliği Carvalhal'in oyuna ilk müdahalesi oldu.
<p>Bülent Korkmaz da 4 dakika önce iki değişiklik yapmış, golcü Mehmet Batdal'ı ve Birol Hikmet'i, Bilal ve İlhan'la değiştirmişti. Bu, oyunlarına da yansıdı ve misafir ekip pozisyon bulmaya başladı. Bu anlarda Egemen Korkmaz ortaya çıktı ve yerinde müdahalelerle savunmayı rahatlattı. Tribünlerden alkış alan isim oldu. 76'da Mehmet Batdal biraz hareketlense takımına beraberlik golünü kazandırabilirdi.
<p>Carlos Carvalhal'in son dakikada Tanju Kayhan'ı oyuna dahil etmesi ve top bu oyuncunun ayağına değmeden bitiş düdüğünün çalması zaman kazanma adına da olsa Beşiktaş'a yakışmayan bir durumdu. Bu maç da futbolsuz kazanılanların yanına ilave edilirken 'kazanan haklıdır' demekten başka bir şey demek lazım. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1218740), [web.archive.org (arşiv bağlantısı)](http://web.archive.org/web/20120203155728/http://www.zaman.com.tr:80/yazar.do?yazino=1218740)
# Tasarruf tedbirleri yetmez, radikal kararlar gerekiyor

*Atıf Keçeci 2011.12.28*

<td class="columnist-detail">
<p>Beşiktaş Kulübü Başkanı Sayın Yıldırım Demirören, uygulanmasını istediği tasarruf tedbirlerini, sümenaltı edilmesi yüzünden bu kez bir genelgeyle tüm departmanlara yazılı olarak göndermiş.</p>
<p>
<div id="haberMetinDiv">
<p>Geç kalınsa da yine de en azından kurumsal bir kimliğe kavuşulması bakımından bu gelişmeyi önemsiyorum. Bu uygulamanın getirisinin, mali tabloya olumlu olarak ne nispette yansıyacağı ileride kendini belli edecek.
<p> Personel alımının durdurulması işi, 2010'da seçilen yeni yönetimin icraatlarının ilk sıralarındaki bir husustu. Ancak görüldü ki bazı yöneticiler, eş-dost 70'e yakın kişiyi yaptıkları işe emsal ücretlerin çok üzerinde maaşlarla göreve getirdi. Kulüpte çalışan ve işi başkana seçim kazandırmak olan, marifetlerini daha önceleri kendi hesabı carisinden ispatladığım şahsın maaşını katlayarak 15 güvenlikçinin aldığı paraya eşit hale getirdiler. Peki 15 emekçinin işine son vermek yerine bu kişinin maaşında indirime gidilerek bu tedbirlere bir anlam kazandırılamaz mıydı?
<p> Genelgedeki ana maddelerin çoğu işletme giderleri kapsamında olan konular. Derneğin işletme gideri önceki yıla göre yüzde 25, Futbol AŞ'de yüzde 17 artmış. Bunun sebebi yeni yüksek maaşlı ve de mevcut bazı önemli personele verilen maaş ve zamlar. Diğer kalemlere de baktığımızda buralardan sağlanacak tasarrufu topladığımızda meblağın, yabancı futbolcuya ödenen paranın altında kaldığını görüyoruz.
<p> Bu tedbirler tarafımdan dile getirilmeye başlandığı 2008'den beri uygulanabilseydi mali tablo bu hale gelmezdi. Önerdiğimiz tedbir kapsamında, finansal masraflarda kısıtlama, yerli oyunculara TL bazında sözleşme yapma, yurtiçi ve dışı seyahatler öncesi ve sonrası hazırlık ve taltif anlamında misafir getirilmemesi, özellikle işini bilir! personelce üstlenilmiş olan ağırlama giderleri, yapılan mukavelelerin ileri tarihte kulübü mağdur etmeyecek şekilde hazırlanması gibi durumlar var. Yetkisiz menajerlerin sanki zorunluluk varmış gibi devreye sokularak (Sivok-Zapotocny transferinde Sinan Engin'in Olgun Peker'i, Ferrari transferinde Mustafa Denizli'nin yakınlarını, Tello'da aynen bu şahısların işin içinde olması gibi) transfer yapılması, ederinin çok üzerinde yapılan transfer yanlışlarının tekrar edilmemesi de bunlara eklenebilir.
<p>DEMİRÖREN'İN BİR ŞANSI DAHA VAR
<p>Dernek ve AŞ olarak yüzde 20 tasarruf edildiğini düşündüğümüzde bu, konsolide olarak bütçeyi 175 milyon TL varsayarsak 35 milyon TL'ye tekabül eder. Bu girişim, 500 milyon liraya yaklaşan borcu kısa vadede ödemeye yetmez. Hep söylendiği gibi 1 Haziran 2013 UEFA Mali Kriterleri keskin bir kılıç gibi kulüplerin tepesinde sallanmakta. Borçlu kulüplere 3'er aylık teftiş ve incelemeler ileriye dönük hazırlık anlamında. 2012'de sadece sporcu ödemeleri için 30 milyon Euro yani 75 milyon TL'ye ihtiyaç var. Sadece Quaresma'ya ödenecek olan rakam, menajer ücretiyle beraber 10 milyon lira. Kısa vadeli ve yüksek faizli factoring borçlarından kurtulmak için alınmış 75 milyon dolarlık borca ödenen yıllık faiz ve kur farkı asgariden 25 milyon TL. UEFA'nın ihtilaflı sporcu ilişkilerinin temizlenmesi için yaptığı incelemeler sonucunda sıkıntı yaşanmaması için olsa gerek yeniden factoring yoluyla yüzde 23 faizle nakit ihtiyacının giderilmesi, yeni bir borç yükü getirmiştir.
<p> Alınan 10 milyon TL'nin yıllık faizi asgariden 2,3 milyon TL'dir. Ancak geç kalındığından dolayı tasarruf tedbirinden çok masrafsız kaynak oluşturmak zorunluluğu var. Bu durumun mevcut yönetim kuruluyla halledilmesi mümkün değil. Zira bir kısım yöneticinin bırakın finansal kaynak bulmayı, halihazırda kulübe bilet, seyahat vs. gibi giderlerinden ötürü borcu olduğu konuşulmakta. Sıkıntı içerisindeki dünya kulüplerinin yaptığı, yüksek maliyetli sporcuları elden çıkarıp düşük maliyetli ve de gelecek vaat eden sporcularla yola devam etmek. Burada tek tek isim vermeye gerek yok, bu durumu herkes zaten görüyor. Beşiktaş yönetimi de bu yolu seçmeli.
<p> Başkan Yıldırım Demirören'in mutlu olmadığını bildiğimiz bu yönetim kurulunu yenilemek için önünde bir şans 2012 mali kongresi duruyor. Başkan, mali yapısı güçlü, kredibilitesi olan, laf taşımayan, vizyon sahibi yeni isimlerle yola devam etmeyi düşünmeli ve Mali ve İdari Genel Kurulu seçimli Genel Kurul'a dönüştürmelidir. Sayın Serdal Adalı'nın bu durumdan istifade edip seçime girme gibi bir düşünce içerisinde olmadığını da biliyoruz. Öyle ki bu mali tablo ortadayken bir talip de çıkmaz. Başkan çok rahat hareket edebilir.
<p>BAZILARI ADALI'YI YIPRATMAK İSTİYOR 
<p>Beşiktaş'ın sorunlarından biri de mevcut yönetim kadrosu içerisindeki uyumsuzluk. Başkanın, "Metris'ten laf taşıyıp içeride muhalefet yapanlar." diye tarif ettiği idarecilere karşı sarf ettiği sözleri kabullenip koltuğu kaybetmemek uğruna kişilikleriyle ilgili zihinlerde tereddütler yaşanmasına yol açışları anlaşılır gibi değil. Bakın Serdal Adalı çıktı geldi istifasını verdi, kenara çekildi. Yani yakışanı yaptı, ya koca koca diğer adamlar?..
<p> Şimdilerde yandaş medya mensupları üzerinden Şan Öktem Tesisleri sözünü hatırlatır yazılar çıkmaya başladı. Geçmiş tecrübelerimize göre; Adalı'nın başkanlığa aday olma düşüncesine hasar vermek için bu tarz haberler yaptırılacak. Bildiğim kadarıyla, Sayın Adalı'nın sözü, 2 bin m2 inşaat alanlı tesisleri özkaynak düzeni ve de 3. katını sosyal tesis anlamlı kullanım için yapmaktı. Şimdi sahibi Gençlik Spor Genel Müdürlüğü olan ve inşaat alanı 6 bin 500 m2'ye çıkan bu alanda kulüp yönetimi idare binası yapmak üzere proje çalışmalarında sona gelmiş. Yani verilen sözle bugün beklenen arasında 2 bin ila 6,5 bin metrekare gibi bir fark var. Yönetim kurulu üyeleri, her şeyi dışarıdan bekler gibi. Kürsüden söylese cevabını anında alacak yönetim kurulu üyemiz arkadaş, "Benim cebimde bonus kart var, divan üyelerinde var mı?" diye muhabirlere sormuş. Sanki benim alacağım bonus karta güvenmiş de yönetici olmuş gibi! Bir de, "Kulübe ne verdiler?" diye iliştirmiş. Kendisi etrafındaki 4'lü gruba sorarsa o toplumda bulunan insanların neler verdiğini anlatırlar. İşte bu zihniyetle bu kulüp hiçbir yere gidemez, hiçbir girişimde başarılı olamaz. Allah ıslah etsin...</p></p></p></p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1220840), [web.archive.org (arşiv bağlantısı)](http://web.archive.org/web/20120203162456/http://www.zaman.com.tr:80/yazar.do?yazino=1220840)
# Önemli başlangıç

*Atıf Keçeci 2012.01.05*

<td class="columnist-detail">
<p>Süper Lig'in ikinci yarısına iyi bir başlangıç yapmak için şartlar Beşiktaş açısından olumluydu. Rakip Eskişehirspor, sağlam defansının yanı sıra gol yollarında sıkıntılar yaşayan ve de Alper ile Dede gibi iki önemli oyuncusundan yoksun bir ekipti. Bir de teknik direktör değişimi yaşamış ve Ersun Yanal göreve getirilmişti. O da hep bildiğimiz sistemini uygulamaya koydu. Taktik kurgusu, defans blokunu kalesinin uzağında kademelendirmek, orta sahayı kalabalık tutup kontra toplarla gol şansı bulmak üzerineydi.</p>
<p>
<div id="haberMetinDiv">
<p> Bu saha yayılışı, 4-2-3-1 yerleşimi getirmişti. Beşiktaş tarafında ise taktiksel ve kadro yapısı açısından farklılık yoktu. Mustafa Pektemek kulübeye çekilip forvete katkı sağlaması açısından defansif yanı daha etkili olan Ekrem Dağ'dan Carlos Carvalhal'in yarar sağlama düşüncesine akıl erdiremiyorum. Bu oyuncunun bir kafa vuruşunun direkten dönmesi bu düşüncemi değiştirmeye yetmez. Siyah-Beyazlı defansta adam paylaşımında sıkıntılar yaşanmaya devam ediyor.
<p> Daha ilk dakikada 7-8 pas yaparak gelen rakipte, Bülent Ertuğrul'un şutunun üst direkten dışarı gidişi ilk ikaz gibiydi. Beşiktaş'ın Ernst ve Fernandes'le ileri çıkma düşüncesi rakibin erken basmadaki becerisi sebebiyle organize atak hazırlığı şansını azaltıyordu. Buna rağmen ilk yarı bulunan pozisyonlarda bu defa kaleci Ivesa öne çıkınca sayı yapmada sıkıntılar yaşandı. 39'da Ekrem'in kafa vuruşunun kalenin köşesinden dönüşü maçın belki de kader anı olacaktı.
<p> İkinci yarıya baskılı başlayan Beşiktaş, 55'te golü buldu. Kornerden gelen ortada kafasını topla buluşturan Sivok, gol çizgisinde kaleci Ivesa ve Koray'ın çabalarını boşa çıkartıp takımı adına durumu 1-0'a taşıdı. Skoru değiştirme adına ilk müdahale Ersun Yanal'dan geldi. Orta sahadan Pele'yi golcü Mehmet Yıldız'la değiştirdi. Oyunun kontrolünü elinde bulundurmasına rağmen skor zenginliğini yakalayamamanın başlıca sebebi Edu ve Almeida'nın takımlarına hiçbir olumlu katkılarının olmayışıydı.
<p> Özellikle Mustafa Pektemek'i oyuna dahil etmek için 77 dakika bekleyen Carlos Carvalhal'e Pektemek'in 90'da attığı gol, zarafeti bakımından da önemli bir cevaptı. Carvalhal iyi hoş, çalışkan filan da biraz Portekizli sevdasından vazgeçmeli. Dün gece dikkatimi çeken bir husus da Fernandes'in hakem Yunus Yıldırım'ı idare etmesiydi. İkinci yarıya 3 puanla başlamak her yönüyle olumluydu. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1224502), [web.archive.org (arşiv bağlantısı)](http://web.archive.org/web/20120203122658/http://www.zaman.com.tr:80/yazar.do?yazino=1224502)
# İnanç zaferinin adı: Ankaragücü

*Atıf Keçeci 2012.01.09*

<td class="columnist-detail">
<p>Dün gece 19 Mayıs Stadı'nda geçmiş dönemlerdeki Ankaragücü'nü hatırlamaya çalıştım.</p>
<p>
<div id="haberMetinDiv">
<p> Sonra esame listesine baktım; 7 isim yabancı gelmiyor, diğerlerini tanımıyordum. Bir tane dahi yabancı futbolcuları yoktu. Transfer yasağı oyuncu almalarına engel olduğundan kendi yağlarıyla kavrulup A2 takımı oyuncularına görev vermek zorunda kalmışlardı. Bu hal hiç de kötü bir görüntü vermiyordu. Hatta ilk yarıda Beşiktaş adına hiçbir pozisyon yokken onların 2 gol teşebbüsünü seyrettik.
<p>Defans kontrollü oynama düşüncesiyle ileride sadece Ergin Keleş'i tutarak kontra toplarla şans bulma isteğindeydiler. Hadlerini bilerek ona göre oynamaya gayret ettiler. Asırlık çınarı körpe bir dal haline sokanları mutlaka spor tarihi sorgulayacaktır. Kulüpler Birliği Başkanı'yla birlikte 58. madde için uğraşanlar, acaba Başkent'imizin bu köklü kulübüne ne kadar yardım ettiler! Akıllarına bile geldiğini zannetmiyorum. Bu da onların ayıbı...
<p>Beşiktaş açısından baktığımızda bu bir lig mücadelesiydi, duygusallık tarafı düşünülemezdi. Kolay maç demeyen Carlos Carvalhal, 11'inde iki değişiklik yapmış, Necip ve Edu'yu kulübeye çekip Simao ve Mustafa Pektemek'e forma vermişti. Ancak Simao'nun hazır olmadığını ve de Mustafa Pektemek'e ilk 11'de sahaya çıkmanın yaramadığını gözlemledik. İlk yarıda Siyah-Beyazlı takımın taktiği 'saldım çayıra' anlamlı kimin ne yaptığı belli olmayan bir haldeydi. Topu alan Fernandes'i arıyor ve emanet teslim eder gibi servis yapıyordu. 
<p>Orta alan kalabalığından kaçmanın yolu kanat bindirmeleri olmasına rağmen akıllara hiç gelmedi. Dikine doldur boşaltlarla sonuca gitmek zordu. Nitekim ilk yarı sonunda tabeladaki görüntü değişmedi. İlk devrede fazla enerji sarf ettiklerinden 60'tan sonra oyundan düşer diye beklenti içerisine giren misafir takım taraftarları dakikalar ilerledikçe işin tersine döndüğüne şahit oldu. Toplam değerleri bir Almeida olmayan 18 Türk gencini bu mücadelelerinden ötürü kutlamak gerekir.
<p>87'de Edu topa kaval kemiğiyle vurmasa belki de takımını galibiyete taşıyacaktı. Böyle olsaydı dahi gene de tüm takdirler onların olacaktı. Beşiktaş bu maçtan bir puan çıkartırken milyon Euro'luk futbolcular, genç meslektaşlarından haysiyet mücadelesi dersi aldılarsa bu da bir kazançtır. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1226372), [web.archive.org (arşiv bağlantısı)](http://web.archive.org/web/20120203165230/http://www.zaman.com.tr:80/yazar.do?yazino=1226372)
# 'Futbol Prensleri'ne sahip çıkalım

*Atıf Keçeci 2012.01.13*

<td class="columnist-detail">
<p>Ülkemiz üst liglerinde mücadele eden spor kulüplerimizin başkan ve yöneticilerinden mali sıkıntılar gündeme geldiğinde kendilerinden ilk duyduğumuz "Öz kaynağımıza döneceğiz" sözleri oluyor.</p>
<p>
<div id="haberMetinDiv">
<p>Ancak bunlar söylem olarak kalıyor ve hiçbir dönem gerçekleşmiyor. Zorunluluktan yaş grupları takımları yapılıyor, başlarına eğitimci diye çoklukla o kulüpte futbol oynamış isimler atanıyor. Hiç kimse iyi futbolculuk ile iyi eğitimci ayırımını yapma gereği duymuyor.
<p> TRT 3 kanalında perşembe akşamları "Futbol Prensleri" adlı bir program yayınlanıyor. TRT-Euroasia SPORTS işbirliği ile yapılan bu organizasyon dikkatimi çekiyor. Muhtelif şehirlerde 14-16 yaş aralığındaki yetenekli genç adaylar seçilerek finale doğru gidiliyor. Seçmelerde futbolun gerekli teknik altyapılarına sahip olmaları şanslarını artırıyor. Bu elemeler sonrasında yapılan çift kale maçlarda nihai karar veriliyor. Bu işler yapılırken dikkat ediyorum; seyirciler arasında ailelerden başka kimseyi göremiyorum. Oysa mahalleler arası yazlık turnuvalarda bile zamanında çok yetenekli gençler bulunmuştu. Kulüplerde öz kaynak sorumlusu olarak görev yapan yöneticilere, teknik kadroları yönlendirerek mutlaka bu organizasyonu takip ettirmelerini öneririm.
<p> Pazar gecesi Ankaragücü'nün Beşiktaş maçını canlı izledim. Kadro yetersizliğinden şans verilen gençlerin mücadele azmi, aldıkları sonucu gördüm. Kasımpaşaspor kupa maçında olduğu gibi kötü sonuçlar da olacak. Bu bile iyiye gidiştir. Kupa maçlarını izlerken Fatih Terim, Şenol Güneş başta olmak üzere diğer üst düzey takımlarımızın teknik direktörleri genç oyuncularına şans verdiler. Ve de izlediğimiz kadarıyla onlar da kendilerini göstermek adına gayretleriyle göz doldurdular. Bir de Beşiktaş tarafından baktığımda maalesef teknik heyetin aynı düşünce içerisinde olmadığını 18 kişilik kadroyu gördüğümüzde anladık. Rakip geçen sezon Süper Lig'in kapısından dönmesine karşılık bu sezon aynı başarıyı gösteremeyen 10. sırasındaki Gaziantep Belediyespor. Beşiktaş kadrosuna asgariden 4 genç isim alabilir oyunun gidişine göre bazılarına şans verilebilirdi. Her zaman söylediğim husus, yabancı teknik adamlar sadece bugünü dolayısıyla kendilerinin ve de yakınlık duydukları oyuncuların geleceklerine bakar. Maç başı ücretlerine yatırım yaptıkları için her maçı üst düzey oyuncularla oynamak düşüncesinden vazgeçmez. Bu anlayış öncelikle yönetim kurullarında oluşturulmadığı için bu şekilde gidiyor.
<p> Sidnei, Alves, Edu, Almeida'yı kenara çekin yerlerine Atınç'ı, Muhammet'i, Burak'ı, Mehmet Akyüz'ü, Mertcan Demirel'i, yeteneklerini bildiğimiz diğer gençleri koyun, inanın daha iyi işler yapacaklardır. Bakın sıraladığım yabancı isimler menajer George Mendes patentli. Carlos Carvalhal de aynı familyadan. Bu örnek bazı gerçekleri anlatmaya yeter. Yönetimde "haddinizi bilin, oturduğunuz yerde oturun ya da 'gidin' restini gördüklerinden" seslerini çıkartamayıp sadece kafaları ile başkanın her kararına "olur" verirler. Onun için de yüksek transfer bedelleri ödenir, borçları aşağıya inmek yerine ivme kazanarak büyümeye devam eder. Önceki gün UEFA'nın, Paok kulübüne mali kriterlere uymadığı gerekçesiyle Avrupa maçlarına yasak getirmesi, bu durumdaki kulüplere uyarı anlamındadır. Ciddiye alanlar için önemlidir de diğerleri için dün olduğu gibi bugün de bir anlam taşımaz. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1228814), [web.archive.org (arşiv bağlantısı)](http://web.archive.org/web/20120203163933/http://www.zaman.com.tr:80/yazar.do?yazino=1228814)
# Güzel futbol, iyi sonuç

*Atıf Keçeci 2012.01.16*

<td class="columnist-detail">
<p>Beşiktaş için zor bir iç saha maçıydı.</p>
<p>
<div id="haberMetinDiv">
<p>Bursaspor sıkıntılı bir dönem sonrasında gelen galibiyetlerle İstanbul'a moralli gelmişti. Siyah-Beyazlı takımın ligde özellikle yukarıya oynayan takımların kazandığı haftalarda puan kayıplarına tahammülü yoktu.
<p>Müsabaka başladığında geriden çıkışlardaki garanti paslarla ileriye kontrollü hazırlık organizasyonları, Beşiktaş'ın sonuca gidebileceğinin işaretleriydi. Nitekim daha 7'de Necip'in ısrarla sürdürdüğü topa sahip olma isteği başarılı oldu. Genç futbolcunun içeriye kestiği yüksek topla altı pas içerisinde buluşan Hugo Almeida şık bir kafa golüne ismini yazdırdı. 
<p>Yeşil-Beyazlı takım da organize ataklarla gelince maç seyri hoş bir hale geldi. Beşiktaşlı futbolcular, karşılarında iyi takımlar olduğunda futbollarına güzellik adına renk katıyor. Fernandes'in orkestra şefi gibi idaresi sağdan-soldan Necip ve Veli'yi kenarlara attığı toplarla hareketlendirmesi, forvetin de yan ortalarla beslenmesine katkı sağladı.
<p>Ancak ileriden dönüşte özellikle İsmail geç kalınca 35'te bu fırsatı değerlendiren misafir takım, üç pasta Batalla'yı topla buluşturup skora eşitlik getirdi. Edu ve Almeida beraber oynadığında skor fakirliği yaşandığını hatırlayıp eleştiri getirmeyi düşündüğüm anlarda Brezilyalı, Ernst'in sol tarafa attığı uzun pasla buluşup şutunu attı. Vuruşu gol olurken UEFA Avrupa Ligi'nde Stoke City maçındaki benzer bir şutunu hatırlattı.
<p>Oynadığı 80 dakika içerisinde de başka bir etkinliğini göremedik. 3 dakika içerisinde tekrar üstünlüğü ele geçiren ev sahibi, puan kaybetmek istemediğini de ortaya koyuyordu. Beşiktaş, oyunu tam sahaya yayıp dikine doldur-boşalt toplar yerine meşin yuvarlağı çizgilere yakın bölgelere servis etti. Bu şekilde atağa kalkmanın sonuca gitmede daha etkili olduğunu bir kere daha görmüş olduk.
<p>83'te benzer pozisyonda Fernandes'in soldan arka direğe kestiği top, Almeida ile buluşamasa da direkten Simao'nun önüne düşüp ondan da pozisyon almış Mustafa Pektemek'e geldi. Gol pası servis edilince her haliyle futbolun güzelliklerini taşıyan olayları izlemiş olduk.
<p>63'te Almeida'nın Stepanov'a ceza alanında yaptığı sarılma pozisyonunda hakem Özgür Yankaya'ya tepki gösteren Bursaspor kulübesi, 7'de altı pastan topu tribünlere yollayan Turgay Bahadır'a ve basit topları bile sayıya çeviremeyen futbolcularına herhalde maç sonunda tepki göstermiştir. Beşiktaş zor bir maçı iyi oynayarak kazanırken futbol olarak da iyi not aldı. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1230086), [web.archive.org (arşiv bağlantısı)](http://web.archive.org/web/20120203163428/http://www.zaman.com.tr:80/yazar.do?yazino=1230086)
# Kanun, yönetici yanlışlarının önüne geçmeli

*Atıf Keçeci 2012.01.19*

<td class="columnist-detail">
<p>Gençlik ve Spor Bakanı Sayın Suat Kılıç, Türkiye'de kulüplerin artık Dernekler Kanunu'na göre değil, kulüplerin idaresine odaklı bir Kulüpler Yasası'na göre yönetilmesi yönünde hazırlık başlattıklarını açıkladı.</p>
<p>
<div id="haberMetinDiv">
<p>Bu, çok geç kalınmış bir husustur. Günümüzde dernek-şirket ilişkilerinde mevcut SPK mevzuatı ve Türk Ticaret Yasası, mali açıdan bazı önemli konularda hukuksal yaptırımlara imkân vermemekteydi.
<p>Ticaret Yasası değişikliğe uğramış ve 6102 sayıyla yürürlüğe girmiş, yaptırım olarak 1.7.2011 tarihinde ticaret hayatımızdaki yerini alacak. Şu anda AŞ olarak faaliyet gösteren 4 büyük kulübümüzün yıllık ciroları 100 milyon liranın üzerinde. Diğer süper kulüplerimiz 50-100 milyon lira arasındaki bilançolarla idare edilmek istense de 1-2 istisna dışında borç yükü altında ezilmektedir. Yeni Ticaret Yasası, sermaye şirketlerine 'bağımsız denetim' şartı getirdi. Özellikle mali konulardaki zorunlu tedbirler, UEFA'nın 1.6.2013 tarihinde uygulamaya koyacağı mali fair-play kriterleri gereği. Günümüzde UEFA ve TFF tarafından bazı kulüplerimize bu hususlardan dolayı Avrupa kupalarına katılamama ve transfer yasakları getirildi.
<p>Bakanımızın belirttiği Kulüpler Yasası süratle hazırlanmalı. Bu yasanın hazırlanması esnasında sadece bürokratlar değil, bu olayları yaşamış, sıkıntılarla boğuşarak çare üretmeye zorlanmış kulüp yöneticilerinden ve bu konuda kafa yoran insanlardan faydalanmak gerek. Günümüzde en büyük problem, en yüksek gelir kaynağı olan naklen yayın bedellerinin sadece kazanılmış haklar olarak değil, ileriye dönük hatta gelecek sezonlara sarkan avanslar olarak kullanılması. Bu konuda hazırlanacak Kulüpler Yasası'nda hukuki açıdan 6102 sayılı Türk Ticaret Yasası ve 4721 sayılı Medeni Kanun'a bağlılık öngörülmeli.
<p>Temlik oranları cironun en çok yüzde 50'si olmalı ve ileriye dönük azalan bir bakiye sistemi uygulama şartı getirilmeli. Kulüp başkan ve yöneticileri, verdikleri paralar karşılığında temlik koyamamalı. Devlet kurumlarına olan borçlarda sorumlu başkan ve yöneticiler 'müteselsil borçlu' olmalı. Daha buna benzer birçok kulübü sıkıntıya sokan yönetici yanlışlarına engel teşkil edecek hususlara bu yasada yer verilmeli. Tabii ki bütün bu düşüncelerimiz Sayın Suat Kılıç'ın sözlerine ne kadar bağlı kalacağıyla hedefe ulaşacak ya da birçok konuda olduğu gibi söylem olarak kalacak. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1231840), [web.archive.org (arşiv bağlantısı)](http://web.archive.org/web/20120203163433/http://www.zaman.com.tr:80/yazar.do?yazino=1231840)
# Bu ligin adını  buyurun siz koyun!

*Atıf Keçeci 2012.01.21*

<td class="columnist-detail">
<p>FIFA, UEFA, CAS, TFF, E.K, PFDK, KBV, İDDİANAME, EK KLASÖR Metris'ten mektup, Aziz Yıldırım, 58. madde kalksın-kalkmasın, yumuşatılsın, hayır aynen kalsın, Orduspor başkanı, Trabzonspor cephesi, yayıncı kuruluştan name, diğer taraftan ihtarname, UEFA'ya gidiş, malumun ilamı gibi cevap alınış. 26 Ocak'ta görüşme.</p>
<p>
<div id="haberMetinDiv">
<p> Kapalı oylama yapılsın, hayır TFF'ye uymaz açık olsun ki kimin ne olduğu anlaşılsın. Para bekleyen var, stat bekleyen var, bir yığın istek sırada..
<p>Böyle saça böyle tıraş, böyle bir ortama bu federasyon fazla bile. Zaten onlar da kördüğüm, işi bilemedikleri için daha da Arap saçı gibi hale getirdiler. Bütün bu olup bitenlere bakıyorum ve bu 'Süper'i gitmiş, lig niye oynanır kendi kendime soruyorum.
<p>Bu yazıyı Antalyaspor-Beşiktaş Spor Toto Süper Lig maçını yorumlamak için geldiğim Antalya Mardan Stadı'nda devre sonrasında yazdım. Şampiyonluğa oynayan bir takımın maçında 300-400 misafir, 3 bin civarında da ev sahibi taraftar tribünde sözde futbol seyredecekler.
<p>Bu iş bitmiş, sezon sonuna kadar da bu havada gideceği belli. Tribünler ilgisiz de, futbolcu, teknik adamlar, hakemler çok mu oyundalar? 37'de Necati'nin şutunun kale çizgisini 40-50 santim geçtiğini tribünden ben görüyorum; ama 15 santimlik ofsayda bayrak kaldıran Kahramanmaraşlı kardeşim Asım Yusuf Öz ne anlama geliyorsa elinle yelleme işareti yapıyor ve emek sarfıyla kazanılmış golü vermeyerek "kul hakkı" yiyor.
<p>Beşiktaş tarafında kadro yapısına bakıyoruz, maşallah Carlos efendi, teşkilata dahil adamlarına gene forma vermiş. Sahada ara ki Simao'yu, Almeida'yı, Edu'yu bulabilesin. Fernandes de yakın markaja alınınca ondan da yaratıcılık beklemek abesle iştigal anlamında. Geriye kalan Ernst, Veli ve defans oyuncuları.
<p>Onlar da emekliliği yakınlaşmış Necati, Tita, Ali Zitouni karşısında bile bocalayıp duruyor. Bu anda dakika 60, şimdi bunlardan biri gol atar, işin rengi çoğunluk için pembeleşir. Zira bu dakikada Edu'yu "yeter ayıp oluyor" diyerek Mustafa Pektemek ile değiştiren Carlos'ta ne kadar doğru bir değişiklik yaptı diye şezlong yazarlarımızın methine mazhar olurlar.
<p>Dediğim gibi de oldu, 64'te daha iyi işler yapmak için mücadele veren Kırmızı-Beyazlı takım karşı kaleye olmasa da kendi kalelerine Ndjock-Deniz Barış işbirliği marifetiyle Almeida'ya gol atma şansı yarattılar. Şimdi iş tamamdır, Beşiktaş 2-1 galip gelmiştir, Antalya'nın puanları, paraları gitmiştir, hakkı kaybolmuştur, bunların bizler için hiçbir önemi yoktur. Şimdilerde tek meşguliyetimiz "cambaz"ı seyretmektir. a.kececi@za­man.com.tr </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1232960), [web.archive.org (arşiv bağlantısı)](http://web.archive.org/web/20120203122713/http://www.zaman.com.tr:80/yazar.do?yazino=1232960)
# Beşiktaş zorlandı...

*Atıf Keçeci 2012.01.25*

<td class="columnist-detail">
<p>Salı günü şanssızlığına inananlar, herhalde maçta bir terslik olmasın diye İnönü Stadı'na gelmemiş ve tribünleri boş bırakmıştı.</p>
<p>
<div id="haberMetinDiv">
<p>Marka değeri denilen yutturmacanın tribünlerdeki azalma ile doğru orantılı olduğunu beyler acaba anlayabiliyorlar mı? Perşembe günü genel kurulda 58'in yanında bir de bu konuda görüş bildirin ve bizleri aydınlatın. Gazı kaçmış lig müsabakalarının seyrinden de zevk alınmaması yorum fakirliğimize sebep olmaktadır.
<p> Takım kadrolarına bakıyorum eksiklik yönünden yerlerine oynayan isimlere baktığımızda fazlaca bir sıkıntı yok. İsmail Köybaşı cezalı. Yerinde Tanju Kayhan. Herhalde kafa izninde olan Sivok tribünde. İlk yarıda rutin görüntüler, Fernandes hareketli, Ernst sağa sola bastırmakla meşgul. Veli, ileriye hamle peşinde ama futbol fakirliği üst düzeyde. Bu oyunun gereklerini sahada uygulamazsanız sonuca gitmek için büyük şans lazım.
<p> Simao ve Edu ne iki beke yardıma geliyor, ne de kenar ortaları ile Almeida'ya pozisyon yaratıyor. 39. dakikadaki pozisyonda Simao'nun faul atışında kaleciden dönen topa Edu, kafayı vurdu ama top yan direğin dışına çarparak aut oldu. Gaziantep açısından da tek pozisyon var. 41'de bu defa Ismael Sosa, arka direkte defanstan gelen Elyasa, kafasını buluşturdu ve futbol ilk meyvesini verdi.
<p>İkinci yarıda herkes Carlos'tan önemli müdahaleler beklentisi içerisindeydi. Oyuna baskılı başlamak 49'da beraberliği getirdi. İlk defa organize paslarla karşı kaleye gidilince ve Simao arka direkte markajsız bekleyen Almeida'ya iyi bir servis yapınca hemşerisi golünü yazdırmakta zorluk çekmedi. Beraberlik sayısı tribünlere hareket getirdi.
<p> Carlos da heyecanlanmış olacak ki iki mirasyedi Edu ve Simao'ya fazla tahammül edemeyeceğini anlayıp yerlerine Mustafa Pektemek ve Necip Uysal'ı oyuna dahil etti. Beşiktaş top kaybı açısından dün gece oldukça kötü bir performans sergiledi. Özellikle defanstan çıkışlarda orta saha oyuncuları ile ara mesafeli olunca uzun oynama zorunluluğu bu kayıpların önemli nedeniydi. Sivok-Egemen beraberliğinin defansif açıdan daha güvenli olduğu gerçeğini yaşadık. 67. dakikada gelen Gaziantep golünde adam ve alan paylaşımı tam bir fiyaskoydu. İsmael Sosa, herhalde kariyerinin en kolay golünü atmıştır. 
<p> Beşiktaş'ın haftalardır süren futbolsuzluğuna, artık asaleten teknik direktör olan Portekizlinin bir çare bulması gerekir. Orta sahadan Ernst'i çıkarıp yerine Holosko'yu alması golcü sayısını artırmak bakımından yanlış değildi ama bu oyuncusu hiç de hazır gözükmedi. 86. dakika, beraberlik sayısının tabelaya yazıldığı andı. Almeida, kendisinin ve takımının 2. golünü atarken bir yerde çabalarının sonucunu da almış oldu. Son dakikadaki karambolden kazanılan Egemen imzalı gol ise galibiyeti sağladı o kadar. 0. </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1234947), [web.archive.org (arşiv bağlantısı)](http://web.archive.org/web/20120203161654/http://www.zaman.com.tr:80/yazar.do?yazino=1234947)
# Aydınlar, 'ya tamam, ya tamam' diyecek!

*Atıf Keçeci 2012.01.27*

<td class="columnist-detail">
<p>3 Temmuz 2011'de başlayan futbolda şike olayının sonuç kararlarını adlî merciler ve Türkiye Futbol Federasyonu'nun (TFF) vermesi gerekiyordu.</p>
<p>
<div id="haberMetinDiv">
<p> Federasyon'un dün yapılan olağanüstü kongreden çözüm beklemesi, tecrübesizliğin ve basiretsizliğin nedeniydi. Bu konuda karar verme yetkileri ellerindeydi, korktular, topu genel kurula attılar.
<p>TFF Başkanı ve vekili yaptıkları açıklamalarda 58. maddenin değişmemesi gerektiğine vurgu yaptılar. Ne yazık ki kongre kararı veren otorite de TFF yönetimiydi. Toplantı yapılan otelde devam eden kulislerde ne yazık ki konunun içinde isimleri geçen -Fenerbahçe hariç- diğer kulüplerin başkanlarıydı. 
<p>Trabzon tarafı ise aksi bir davranış sergileyip 58'in devamı için çalışma yaptı. Genel kurulda görüldü ki TFF, tecrübesizliğinin sonucu görüş alışverişini sadece Süper Lig kulüpleriyle yapmış. Oysa 300 delegenin 126'sı Süper Lig temsilcilerine aitti. Karar alınması için iştirak sayısı 243 olduğundan 122 kabul oyu 58'i değiştirmeye yeterliydi. Ancak diğer kulüplerle ve taban birlikleri denilen delegelerle bu görüşmeler yapılmadığı için konsensüs sağlanamadı.
<p>Toplantıya bir saat ara istemi oylanırken TFF'nin düşüncesi de ortaya çıktı. Zira bu moladan beklenen murat; son bir defa daha anlaşma sağlanması idi. O kadar ki yapılan oylamada ara verilmemesi yönünde kalkan eller medyanın bulunduğu bölümden daha fazla görüldü. Kongre divan başkanı, bulunduğu yerden aksini tespit etmiş olacak ki bana göre yanlış bir karar verdi.
<p>Görüş bildiren delegasyon ile dışarıda görüştüğüm diğerleri 58'in değiştirilmemesi yönünde görüşlerini kürsüden bir kere daha açıkladılar. Aksi düşünceyi taşıyanlar söz alıp nedenlerini açıklama cesaretini gösteremediler. Yukarıda belirttiğim bu genel kurulun gereksizliği her kesimce de anlatılmaya çalışıldı. Melih Gökçek'in Ankaraspor'u hakkında TFF yönetimi, MKE Ankaragücü ile organik beraberliği var düşüncesiyle, ileride anlaşmalı maç yapabilirler ihtimaliyle küme düşürme kararı vermişti. Siz de şike konusundaki hükmü daha rahat verebilirsiniz. Konuşmacıların duygusal sözlerinden kararsızlık içerisinde bocalayan, özellikle taban birlikleri dediğimiz delegelerin etkilendiğini gözledik.
<p>Cihan Kamer konuşma yaptığı esnada salondaki hava, 58'in değiştirilmeden devam edeceği yönündeki oy sayısının çoğunlukta olduğu şeklindeydi. Konuşmalara cevap veren Mehmet Ali Aydınlar'ın bu konularda "herkes suçsuz, ben ve yönetim kurulu suçludur" diyerek sıkıntıları ve muhtemel istifa sinyalini de verdi.
<p>Doğru olan da sayısı 15'i geçmeyen değişiklik istemli kalkan eller de TFF yönetiminin otoritesinin ve güvenilirliğinin kaybedildiğinin göstergesiydi. Oylamanın yorumu, '58. madde ile suçlu olan kulüpler küme düşsün' idi. Genel kurul bu konuda büyük bir destek verdi. 'Ortaya çıkan belgelere göre kanaat gösterip kulüplerin ismine bakmadan maddenin gereğini uygulayın' demek. Şimdi top Mehmet Ali Aydınlar'da. Ya tamam diyecek, ya tamam diyecek. </p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1236059), [web.archive.org (arşiv bağlantısı)](http://web.archive.org/web/20120203161704/http://www.zaman.com.tr:80/yazar.do?yazino=1236059)
# Çocuklar bile 'yeter' dedikten sonra...

*Atıf Keçeci 2012.02.03*

<td class="columnist-detail">
<p>Süper Lig'de taraftarı yüzünden biri tarafsız saha, ikisi seyircisiz oynama cezası ve de 1 milyon lirayı aşan cezaya çarptırılan Beşiktaş tarihinde böyle bir durum kolay kolay yaşanmamıştı.</p>
<p>
<div id="haberMetinDiv">
<p> Kulüplerine katkı sağlamaktan çok kendilerine çalışan, tezahürat adına eğlenen bu masala artık bir çekidüzen vermek gerekiyor. Takıma faydadan çok zarar verdiklerini görmemezlikten gelmek en büyük ihanet. Başkan destekli olduklarını her davranışlarıyla belli etmeleri de kendilerini düşünce olarak ele vermekte. Neyse; inşallah hepsinin akılları başlarına gelir. 
<p>Üst sıralardaki takımların kaybettiği haftada alınacak üç puan, Siyah-Beyazlı takım için Fenerbahçe derbisi öncesi moral motivasyon açısından da iyi olacaktı. Carvalhal son maçta sakatlıktan yeni çıkmış Quaresma'ya forma vermiş, 59'da kenara almıştı. Bu defa benzer durumda ve hazır olmadığı oynadığı 23 dakika içerisinde görülen Hilbert'le başladı. Alman futbolcuyu daha maçın 4'te birlik bölümünün bitiminde sağlam oyuncuyla değiştirdi. Bu, ilerleyen zaman dilimi içerisinde oyuna aktivite katma anlamında bir şansın kullanılmasını engellemek anlamı taşıyordu. Nitekim Portekizli çalıştırıcı, 34'te İsmail Köybaşı'nın sakatlanması sonucu ikinci değişiklik hakkını kullanmak zorunda kaldı. Bu, güleç yüzüne prim verdiğimiz teknik adamın acemiliğinin ilanıydı.
<p>Edu'yu kanat adamı yapma çabalarının sezon bitecek ama sonuç alınamayacağı her maçta anlaşılıyor. Brezilyalı, attığı iki golün avansıyla günlerini geçirip Euro'ları cebine indirmeye devam ediyor. Kanatta oynadığı Bundesliga'da kendini kabul ettiren ve Beşiktaş'ın beğenisini kazanıp transfer edilen Burak Kaplan 18 kişilik kadroda bile yok. Anlaşılan kendisini aldıran Tayfur Havutçu'nun da Portekiz çetesine sözü geçmiyor.
<p>Beşiktaş'ta dün ilk yarıda organize şekilde hazırlanıp olgunlaştırılan tek pozisyon göremedik. Buna karşın bol top kaybı yüzdesiyle oyuna hakim de olunamadı. 36'da Simao ceza alanına girdiğinde kolay olanı seçip kendini yere attı. Penaltı yakarışı yerine topa sahip olma gayretini gösterse belki de gol yapabilecekti. İlk yarıda topla daha çok oynayıp oyunu kontrolü altında tutan taraf misafir takımdı. Kanatları iyi kullanmaları pozisyon bulma adına başka bir olumlu taraflarıydı.
<p>Gene bir kenar bindirmesinde ortaya kesilen topla buluşan Erdal Kılıçaslan
<p>43'te takımını öne geçiren golü kaydetti. İkinci yarıda Kartal'dan olumlu işler bekleyenler hayal kırıklığı yaşamaya devam etti. Gerçi bu yarıda topla daha çok oynar gözükse de sonuca gitmede ve yeterli pas organizasyonlarında gene verimsizlik vardı. 54'te kurtarıcı olarak Edu'nun yerine Querasma oyuna dahil oldu ama kendisini 84'te Mustafa Keçeli'ye yaptığı kıpkırmızı kartlık haince salladığı tekmeden başka bir iş yaparken göremedik!
<p>Senede 3,5 milyon alacaksın ve önemli bir derbi öncesi takımını yalnız bırakacaksın. Ve sonunda da zaten kötü oynayan takım maçı kurtarmak uğruna başarılı olamayıp çok değerli üç puanı kendi sahasında bırakacak... Bütün bu yanlışları görmeyen çocuklar ve kadınlarımız kalmıştı. Onlar da
<p>durumu kavramış olacaklar ki maç boyu 'Yeter Deömirören yeter' ve 'Yönetim istifa' diye haykırıp durdular. Bakalım seslerini duyanlar olmuş mu? </p></p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1239496), [web.archive.org (arşiv bağlantısı)](http://web.archive.org/web/20120204053940/http://zaman.com.tr:80/yazar.do?yazino=1239496)
# Carvalhal neye ve kime hizmet ediyor?

*Atıf Keçeci 2012.02.06*

<td class="columnist-detail">
<p>Gazı kaçmış ligde, derbilerin de tadının tuzunun kalmadığı yönündeki genel kanaat, dün akşamki maçın ilk yarısında fazlasıyla haklılık değeri buldu.</p>
<p>
<div id="haberMetinDiv">
<p> Her iki takım için de rahatlıkla yapılacak yorum, futbol adına hiçbir aksiyonun izlenmediğiydi. Beşiktaş, bu sene özellikle 10'uncu haftadan sonra ortaya koyduğu performansla dikkatleri çeken Manuel Fernandes gibi oyunun liderliğini üstlenen yıldızının eksikliğini her an hissetti. Kenar beklerinden ters ayaklı Tanju sağdaydı. Uzun bir sakatlık sonrası böylesine önemli bir maçta Ersan Gülüm'e de solda görev vermek risk taşıyordu.
<p> Gökhan Gönül'ün, sakatlığı sebebiyle alışılmış bindirmelerini eski sıklıkla yapamaması, Ersan'ın zorlanmamasını getirdi ki bu da kendisi için önemli bir avantajdı. Diğer tarafta durum çok farklıydı. Stoch, Ziegler destekli ataklarda Tanju Kayhan'a zor anlar yaşattı. Her zamanki gibi beklerin önündeki orta sahanın çizgiye yakın isimleri Holosko ve Simao, karşı ataklarda önde basmayı düşünmediklerinden ilk yarıda özellikle 15. dakikadan sonra pozisyon bulmada daha olumlu işler yaptı. Oyunun ilk dakikalarında Holosko serviste biraz dikkatli olsa takımının öne geçmesini sağlayacak gol pozisyonları bulabilirdi.
<p> Beşiktaş atağa çıkışta o kadar çok yan pas yapıyor ki rakip defansın hazırlanmasına yardımcı oluyor. Ernst ve Veli dikine rakip alana top geçiremeyince hazırlık anlamında organize olunamıyor. Kartal, alışılmışın dışında bir 4'lü defansta uyum anlamında sıkıntı yaşadı. 14'te kornerden gelen topa altıpas içerisinde markajsız bekleyen 3 rakip oyuncudan geriden gelen Yobo'ya vuruş şansı verilince o da golü atmakta zorlanmadı.
<p> İkinci yarıda biraz daha heyecan veren bir oyun vardı. Her iki taraf da oyunu kotarmak adına daha gayretli gözüktü. Ev sahibinde Alex'in formsuzluğu, Moussa Sow'un takımına uyum sağlamadaki normal karşılanması gereken sorunu yaşaması, misafir takım için avantaja çevrilebilirdi; ancak olmadı. Ernst bu kısırlık içinde dahi 63 ve 72'de yakaladığı iki önemli şansı kullanabilse skora denge gelebilirdi.
<p> Carlos Carvalhal oyuna müdahalelerinde uyguladıklarını takım tertibini tespitte baştan yapsa doğruyu yapmış olurdu. Son 15 dakika sol beksiz oynamanın neye hizmet olduğunu bizler anlamadık acaba Portekizli, takımı 2'nci golü kalesinde gördüğünde anlamış mıdır? Uğranılan mağlubiyetin sığınılacağı hiçbir mazeret olamaz. Bunu, haftalardır devam eden futbolsuzluğun sonucunu olarak değerlendirmek gerekir... </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1240842), [web.archive.org (arşiv bağlantısı)](http://web.archive.org/web/20120207203627/http://www.zaman.com.tr:80/yazar.do?yazino=1240842)
# Yanlış kadro yenilgiye zemin hazırladı

*Atıf Keçeci 2012.03.05*

<td class="columnist-detail">
<p>Beşiktaş tribünleri yine sahipsizdi. Küfür etmeyi marifet sanan sözde taraftarların sebebiyet verdiği olaylar sonucunda kulüple birlikte mağdur olan kombine sahiplerinin hakkını aramayı hâlâ akıl edemiyoruz.</p>
<p>
<div id="haberMetinDiv">
<p> Bu çirkin beş adamı bulup zarar ziyan davası açıldığında bu iş halledilir; ama nafile, kimse cesaret edemiyor.
<p> Kadın ve çocukların tezahüratlarından eminim ki futbolcular da konsantrasyon zorluğu çekiyordur. Play-off mücadelesi veren iki takımın da puan ihtiyacının, sahaya futbol güzelliği olarak yansıyacağı umudundaydık. İlk 45'te Trabzonspor biraz daha hareketli görünse de final toplarında ileri uç adamlarının beceriksizliğinden sonuca gidemedi. Carlos Carvalhal, yine neyi düşündüyse orta sahanın solunda Ekrem Dağ'ı görevlendirmiş, Mustafa Pektemek ve Burak Kaplan'ı kulübede tutmuştu. Ekrem, her zamanki gibi bol ve faydasız koşular yaparak oyuna katkı sağlamasa da rakibin aklını karıştırmak açısından fayda sağladı diye düşünülebilir.
<p> Siyah-Beyazlı takımda top yapmada Fernandes yalnızları oynamaya devam ediyor. Özellikle Ernst kesici olarak gösterdiği verimliliği topu oyuna sokmada gösteremeyince organize atak geliştirmede sıkıntılar yaşanıyor. Rakibin iki kanat adamının süratli oluşları taktik olarak Beşiktaş kenar beklerinin bindirme yaparken kontrollü oynamalarına yol açtı.
<p> Haliyle yüksek kenar ortaları özellikle Almeida'yla buluşturulamadı. Bunu 50'de yaptıklarında Quaresma'nın ön direk ortasına boy avantajıyla yükselen Almeida, iki rakip oyuncunun markajında olmasına rağmen kafa vuruşuyla takımı adına tabelayı 1-0 yapan golü attı. İkinci yarı daha hareketliydi. Trabzonspor, Adrian idaresinde daha az pas hatasıyla oynayınca karşı kaleye daha kolay gitti. Bu anlayış da kendilerine 63'te altı pas içerisinde 3 pas yapıp son olarak Burak Yılmaz'ın vuruşuyla skora eşitlik getirmeyi sağladı.
<p> Gol ve sonrasında Kartal'da defans arızası gösterisi vardı. Sidnei, Ersan ve İbrahim Toraman, devre dışı kalmışlardı. Bu anlarda Volkan Şen ve Burak biraz dikkatli olsalar farklı bir skora ulaşabilirlerdi. Durumun vahametini sonunda görebilen Carvalhal, Almeida ve İbrahim Toraman'ın yerlerine Mustafa Pektemek ve Simao'yu oyuna dahil etti. Bu da skoru döndürmeye yetmedi. Karadeniz ekibi, etkili oyununu bozacak bir rakiple karşılaşmayınca saha hakimiyetini ele geçirmede zorlanmadı. 78'de yine Beşiktaş defansının adam paylaşımındaki yetersizliği sonucu ilk golün hazırlayıcısı Colman sahneye çıktı. Arjantinli'nin penaltı noktası üzerinden yaptığı vuruşta top Sidnei'ye çarparak Cenk'i yanıltıp filelerle buluştu. Yüzlerce milyon lira borç, kötü bir teknik direktör ve yıldız denilen Portekizli futbolcuları bırakıp giden Yıldırım Demirören, acaba bu yenilgi sonrası birazcık üzülmüş müdür? </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1254687), [web.archive.org (arşiv bağlantısı)](http://web.archive.org/web/20120306122304/http://www.zaman.com.tr:80/yazar.do?yazino=1254687)
# Beşiktaş'a gerçekçi çözüm gerekli

*Atıf Keçeci 2012.03.13*

<td class="columnist-detail">
<p>Zor günler geçirip daha da zorunu gelecekte yaşamaya namzet Beşiktaş'ta seçim günü yaklaştıkça enteresan olaylar yaşıyoruz.</p>
<p>
<div id="haberMetinDiv">
<p>Kulübün başkanlığına talip olanların birçoğunun öncelikli sorunun ekonomik oluşunu dikkate almadıklarını görüyoruz. Bu aday adaylarının sosyo-ekonomik durumları da malum...
<p>Mali yapıya baktığımızda 31 Mayıs 2012 tarihine kadar evraka bağlanmış 100 milyon lira ödeme var. Bu rakamın 14'ü, vergi affı sonucu taksit miktarı. Ödenmediğinde borç aslına dönüşüyor ki altından kalkılamayacak cinsten. Mart ayı sonunda futbolcu ve teknik adamlara gecikmiş borcun olmadığına dair, UEFA lisansı alabilme için belge verme zorunluluğu var. Bu zorluk, şimdiye kadar ileri tarihli çek-senet verilmekle aşıldı. Ancak bunlar aksayınca UEFA, "Temerrüde düşmeyi alışkanlık haline getirdiniz." deyip geçen hafta Beşiktaş Futbol AŞ'yi Disiplin Kurulu'na sevk etti. Kulüp çalışanı Pınar Öker Hanım, bu konuyu anlatacak muhatap bulmaya çalışıyor. Bu durumu çözmek için yeni yönetimin mazbatasını aldıktan sonra iki gün zamanı olacak. Yine aynı yolu takip etmek için karşı tarafa güven veren isimlerin başkan ve yönetim kadrosunda yer alması çok önemli.
<p>Yönetime talip olanlara baktığımızda en ciddiye alınacak isim olarak Serdal Adalı'yı görüyoruz. Adalı, resmen adaylığını açıklamadı. Üç gündür ismi ortaya atılan Divan Kurulu Başkanı Sayın Yalçın Karadeniz'in baskılar karşısında alacağı tavır çok önemli. Beşiktaş'ı sıkıntıya sokacak hiçbir oluşumun içerisinde olmayacağına inancım tam. Baskıcı kişi ve gruplar kendi kontrolleri dışında gelecek bir yönetimin geçmişin hesabını soracağından korku duyuyorlar. 
<p>Divan başkanının önünde ciddi bir engel duruyor. BJK Derneği Tüzüğü'nün 23/4 maddesi var. Burada hüküm kesin: "Divan Kurulu başkanı ve/veya Divan başkanlık kurulu üyeleri kulübün yönetim kurullarında görev almayı düşündükleri takdirde, seçimden 3 ay önce istifa etmek zorundadır." Bu konuda kendilerince yaptıkları değerlendirmede "Mevcut olağanüstü durumda bu uygulanamaz." teziyle birlikte bazı Anayasa hükümlerinden bile faydalanmak isteyebilirler. Bu yolu seçmek, çözümü mahkemede arama zorunluluğuna yol açabilir. Cebinde asgariden 2012 yılını atlatabilmek için kısa vadede 100, sene sonuna kadar artı 50-60 milyon lirası olmayan başkanın sonu hüsran olur. Bundan kulübün zarar görmesi kişilerinkinden daha önemlidir. Herhangi bir başkan adayının bu mali tabloyu atlatabilecek projesi inandırıcı olursa tüm camianın onun yanında yer alması gerekir.
<p>Günümüzde benzerleri olduğu gibi, "Ben başkanlığımı açıklayayım, 3 televizyon, 5 radyoda konuşup gazetelerde fotoğrafım çıksın, reklamın iyisi kötüsü olmaz." hesabıyla yola çıkanların, yarınlarda camiada anılma şekilleri çok da itibari olmayacak. 'Ağabey' modeli oluşamamaktadır, zira herkes kendisine göre 'ağabey'dir. Beşiktaşlı, varlıklı, Forbes'te dünya zenginler kulübü listesinde yer alan kişilerle Serdal Adalı'nın yaptığı görüşmeler sonucunda 'nasihat' aldığını duyuyoruz. Artık bu şahıslardan medet umulmamalı, söz konusu kişiler Beşiktaş gündeminden çıkartılmalı...
<p>Beşiktaş Kulübü'nün çıkar çevrelerinden kurtulması, düzgün bir mali yapıya kavuşması için macera peşinde koşanlardan kurtulması şarttır. İnandırıcılığı ve güven hissi uyandıran ciddi adaylara ihtiyacı vardır. Yıldırım Demirören, anlayış ve işleyişini devam ettirmek için yola çıkartılan adayların, durumlarını bir kere daha gözden geçirerek ellerini Beşiktaş üzerinden çekmeleri kulübün geleceği açısından önem arz etmekte... </p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1258054), [web.archive.org (arşiv bağlantısı)](http://web.archive.org/web/20120314172712/http://zaman.com.tr:80/yazar.do?yazino=1258054)
# Boşuna umutlanmışız

*Atıf Keçeci 2012.03.16*

<td class="columnist-detail">
<p>Beşiktaş'ın deplasmanda attığı golü avantaja dönüştürmesi için gol yemeden iki fark yapması gerekiyordu. Beşiktaş Teknik Direktörü Carlos Carvalhal, ofansif yönü fazla olan oyuncularına forma vermişti.</p>
<p>
<div id="haberMetinDiv">
<p>Edu ve Almeida önde, Simao Fernandes ile Veli, orta alanda oyun kurma görevini üstlenmişti. İbrahim Toraman'a ön libero olarak göbekten özellikle Suarez ve Lopez'in koşularına ilk basacak adam olarak önemli bir iş yüklenmişti.
<p> Carvalhal, Madrid'de seyrettiği Juan-fran'ın oyun stilini anlayamamış olacak ki yaptığı etkili bindirmelere bir tedbir düşünmemişti. Bu işi yapacak olan Simao, karşısında oynayan rakibini uzaktan seyrederek marke etmeye çalıştı.
<p> Temsilcimiz, oyuna çok iştahlı başladı. Rakip yarı alana çok adamla giderek pozisyon üretme adına ilk 20 dakikada iyi işler de yaptı. Bu duruma biraz da kontrollü oynayan Atletico Madrid izin verdi. Orta alanda top çevirerek sağdan soldan ani atağa çıkarak özellikle Falcao'yu defansın arkasına attıkları toplarla buluşturma istekleri açıkça görüldü. Bu oyuncunun tek hat yerine 18 içerisinde hareketli oluşu defansımızın kafasını karıştırdı. Bu şekilde gelişen bir atakta Ekrem, Arda Turan'ı kaçırınca Falcao'yu kontrol altına alan göbekteki defans oyuncuları bu yarım yamalak gelen pası kesemedi. Topla buluşan Lopez'in kaleye şutu Cenk'in ayaklarına çarparak umutlarımızı yıkan gol olarak filelerle buluştu.
<p> Öne geçen İspanyollar rahatlayınca daha çok top yapmaya başladı. Fernandes'in mücadelesine Veli ve Simao katkı sağlayamayınca oyunu kontrol altına almakta başarılı olamadık. Bu anlarda hep Ernst'i aradık. Alman oyuncunun hırsı dün gece bizlere çok gerekliydi.
<p> İkinci yarıya Ekrem-Holoska değişikliği ile başlayan Siyah-Beyazlılar, ilerleyen dakikalarda İbrahim ve Edu'nun yerine Aurelio ile Mustafa Pektemek'i oyuna dahil etti. Holosko'nun sahada hayalet gibi dolaşması faydadan çok zarar verdi. Oysa gol ayağı olarak forma verilmişti ama o başka bir dünyada dolaştı durdu.
<p> Dün gece Beşiktaş'ın anlaşılır bir oyun planlaması yoktu. Topu alan kendi bildiği istikamette hareket etti. Bu vurdum duymazlık, tribünleri son koltuğa kadar dolduran cefakâr taraftarlara da büyük saygısızlıktı. Onlar kendilerine düşen desteği verirken sahadakilerin çoğu işlerine ihanet eder bir görüntüde ve anlayıştaydı.
<p> Bu sezonki Avrupa macerası Yıldırım Demirören-Geordege Mendes ikilisinin marifetleriyle şekillenen kadro yapısıyla son buldu. Son vârisleri Carlos Carvalhal, 'Tarih yazacağız.' demişti ama kendisi Beşiktaş gibi bir markanın teknik direktörü olduğundan yana tarihe geçmiş oldu.</p></p></p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1259528), [web.archive.org (arşiv bağlantısı)](http://web.archive.org/web/20120317155145/http://www.zaman.com.tr:80/yazar.do?yazino=1259528)
# Carvalhal'in müdahalesi Beşiktaş'ı ayaklandırdı

*Atıf Keçeci 2012.03.20*

<td class="columnist-detail">
<p>Beşiktaş, play-off, Manisaspor düşme hattından kurtulma derdinde olunca heyecanlı bir maç izleyeceğimizi umut ediyorduk.</p>
<p>
<div id="haberMetinDiv">
<p>Ancak oyuncuların ilk bölümlerdeki ruh hali müsabakayı sıradan bir hale soktu. Taraftarlar da bunu sezmiş olacak ki tribünleri boş bırakmıştı. Beşiktaş, play-off'a yüksek puanla girerek rakiplerine karşı dezavantajlı duruma düşmemek için son 4 maçını kazanmak zorundaydı. Fikstür lehineydi, değerlendirmekte sıkıntı çekmeyeceği düşünülebilirdi.
<p>Ancak Ricardo Quaresma'yla gelen ikinci gole kadar sergilenen futbolla bu işi başarmak çok kolay değildi. Beşiktaş'ta olumlu olarak ilk söyleyebileceğimiz; Hilbert'in takıma katılışıyla defansın en azından sağ tarafının daha güvenilir bir hale gelişiydi. Alman futbolcunun alışılmış bindirmeleri, takımını rakip alana taşıma adına olumlu işlerdi. Organize hazırlıklarla pozisyon oluşturma adına yaşanan sıkıntı dün gece gene sahnedeydi. Her zamanki gibi Ernst, Fernandes, Sivok ve Hilbert, gayretleriyle ekibe katkı sağlamaya çalışan isimler olarak izlendi.
<p>Bu oyun anlayışıyla gol şansı, çoklukla duran toplara endekslenmişti. Nitekim 18'de durumu 1-0'a taşıyan pozisyon, Fernandes'in korner atışında Almeida'nın 6 pas içerisinde kafa vuruşuyla gerçekleşti. Sonrasında sıradan bir futbol, az sayıdaki futbolsevere seyir zevki vermekten uzak bir hal aldı. Carlos Carvalhal, 54 ve 59'da değişikliğe gitti. Mustafa Pektemek ve Almeida yerlerini Necip ve Quaresma'ya bıraktı.
<p>Bu müdahale oyun anlayışına hemen etkili oldu. Beşiktaş oyuna tempo kazandırınca rakibin direnci de kırıldı. Quaresma taraftardan özür dilercesine 2 şık gole imza atarak tabelayı 3-0'a taşıdı. İlk golde Simao'nun gol pası, ikincisinde ise kişisel yeteneklerini ortaya koydu. Sağ ayağının dışıyla kendine has vuruşu çok şıktı. Bu güzel gollere bir katkı da Fernandes'ten geldi. Kendi hazırladığı pozisyonda, 18 dışından kalenin uzak köşesine jeneriklik vuruşunda top rakip filelerle kucaklaştı. Siyah-Beyazlı takımın hızını şehir şebeke cereyanındaki arıza da kesemeyince maçın ikinci yarısında farklılaşan oyun anlayışıyla skor zenginliği yaşandı. </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1261269), [web.archive.org (arşiv bağlantısı)](http://web.archive.org/web/20120321104230/http://www.zaman.com.tr:80/yazar.do?yazino=1261269)
# Futbol böyle güzel

*Atıf Keçeci 2012.03.27*

<td class="columnist-detail">
<p>Beşiktaş'ın 'Süper Final'e kalmayı puan farkıyla garanti altına alması için son üç maçtan 2 puan çıkartması yeterliydi.</p>
<p>
<div id="haberMetinDiv">
<p>Ancak Süper Lig'deki puanların yarı sayısıyla 'Süper Final'deki şansı artırmak için bu karşılaşmalardan tam puan alması önem taşıyordu. Bu sebeple Kartal'ın kendisine ters gelen bir rakiple oynama sıkıntısını hissetmemesi gerekliydi.
<p>Her iki tarafın da eksikleri vardı. Siyah-Beyazlılarda Quaresma, Almeida ve Sidnei 18'de bile yoktu. Genç Burak Kaplan nihayet ilk 11'de yer almıştı. İsmi Almanya'da gelecek vaat eden isimler arasında geçmesine rağmen Carvalhal sonunda ona dün şans tanımıştı. Ev sahibi ilk 15 dakikada oyuna daha hakim göründü. Bunda en büyük etken; rakibin ileri çıkışlarında orta sahada uyguladığı hücum presle topa sahip olup süratle hareketlenerek karşı kalede pozisyon bulmalarıydı. 6'da Efe'nin ayağından kazandıkları gol, benzer bir organizasyon sonucu geldi. Beşiktaş defansının 4 adamının ters tarafta kalması ve Efe'nin hiçbir baskı görmeyerek rahat bir vuruşla takımını öne geçirmesi dikkat çekiciydi.
<p>Skor üstünlüğü Belediyespor'u rahatlatmış olacak ki ilk yarının son 20 dakikasında oyundan düştüler. Top ve saha hakimiyetinin Beşiktaş'ın tarafına geçmesi yine Fernandes'in başarılı oyunu ve Ernst'in kendisine yardımcı olmasıyla gerçekleşti. Burak Kaplan da şansı iyi kullandı. Rakibe basması, her iki kanattan ataklara katılıp isabetli toplar atması ve iki ayağını kullanma becerisi, Kartal için ileriye dönük bir kazanç olacak. Carlos Carvalhal, Mustafa Pektemek'in ileride tek başına başarılı olamadığını hâlâ göremiyor. Mustafa, Can ve Metin Depe arasında kaybolmasına rağmen müdahaleyi düşünemedi. Beşiktaş 36'da ilk defa kaleyi bulan vuruşla skora eşitlik getirirken Fernandes öne çıkan isimdi. Kaleci Oğuzhan'ın elle degajını kapıp Mustafa Pektemek'le verkaçı sonucu attığı gol, futbol güzellikleri taşıyordu.
<p>İkinci yarıya golle başlayan Beşiktaş, oyuna da heyecan getirdi. Belediyespor maça ortak olma düşüncesiyle iyi oynamaya başlayınca karşılıklı pozisyonlar futbola renk getirdi. Her iki kalede gelişen pozisyonlarda özellikle Belediyespor ataklarında kaleci Cenk yerinde müdahalelerle kalesini korumayı başardı. Pektemek'in golü, ardından Edin Visca'nın sayısıyla skor 2-2 olunca Carvalhal değişikliğe gitti. Bebe, Edu ve Mehmet Akyüz'ü gol ayağı olarak sahaya sürdü. Takımlar kendilerine skor üstünlüğü sağlayamasalar da futbol adına güzellikler taşıyan bir maç izlettirmeleri bakımından teşekkürü hak etti... </p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1264562), [web.archive.org (arşiv bağlantısı)](http://web.archive.org/web/20120328155443/http://www.zaman.com.tr:80/yazar.do?yazino=1264562)
# Olmadı Hüseyin Göçek, yanlış yaptın

*Atıf Keçeci 2012.04.17*

<td class="columnist-detail">
<p>Mehmet Ali Aydınlar federasyonunun icadı olan 'Süper Final'in, yayıncı kuruluşa para kazandırmaktan başka bir işe yaramadığını düşünenlerdenim.</p>
<p>
<div id="haberMetinDiv">
<p>Beşiktaş, Süper Lig'deki son iki maçını kazanmış olsa bu adaletsizlik timsali olan Süper Final'den nemalanabilirdi.
<p>Siyah-Beyazlılarda Egemen ve Almeida'nın cezaları sebebiyle özellikle defans blokunda değişikliğe gidilmiş, tek forvet olarak Mustafa Pektemek görev almıştı. Puan avantajlı Galatasaray moral motivasyon bakımından da daha iyi durumda olan taraftı. Takım tertiplerinde eksikleri cezalı Emre Çolak'tı. Defans blokunun hemen önünde şans bulan Ernst ile rakibin Melo ve Selçuk'la göbekten gelişlerine önlem alınmıştı. Galatasaray'ın organize atağa daha iyi çıktığını düşünen Tayfur Havutçu'nun kadro dizilişi doğruydu. Ancak Kartal'da özellikle ilk yarı bu anlayışı izleyemedik.
<p>45 dakika içerisinde 2 top yapmayı bile beceremeyerek hakimiyeti rakiplerine bıraktılar. Kanat adamları yine ne yaptığını bilmez halde kafalarına göre işler yapmayı tercih etti. Holosko'nun durumunu anlamak zor. Çok verimli olmuş gibi alacakların karşılığı icra takibi başlatacaksın, sonra sahada hiçbir iş yapmayacaksın. İnsanda biraz utanma sıkılma olur. Fernandes dışındaki yabancılar da aynı yolda yürüdükleri için bu düşüncem onlar için de geçerli.
<p>Oyuna hakim gözüken Sarı-Kırmızılı takım golü çoklukla yan hakem Baki Tuncay Akkın ve Hüseyin Göçek'in ikramıyla kazandı. Elmander'in topla oynadığı anda Melo ofsayt durumundaydı. Onun Rüştü'den dönen topa müdahale ettiği an düdük çalınmaması ciddi bir hakem hatasıydı. 72'de Quaresma'nın Selçuk'a arkadan sert darbesinin karşılığı dünyanın her yerinde kırmızı karttı. Hüseyin Göçek'e belki de devre arasında kulağına golün ofsayt olduğu fısıldanmıştı. O da bu şekilde eyyam yapmıştı!
<p>Dün gece Beşiktaş, maçın hiçbir bölümünde üstünlük sağlayamadı. Rakibinin iyi oyununa boyun eğdi ve mağlubiyete kucak açtı. Haksız yere yenen gol, hem Beşiktaş'ı hem de hakem triosunu olumsuz yönde etkiledi. 79'da durum Aydın'ın şık vuruşuyla 2-0 olunca İnönü Stadı'nda kıyamet koptu. Kötü futbol oynayabilirsin; ama bunun karşılığı emeğinin çalınması olursa olanlardan kimseyi sorumlu tutamazsın. Demek ki TFF ve MHK başkanının Beşiktaşlı olması avantaj teşkil etmiyor. Düdüğü üfleyenin istediği oluyor. </p></p></p></p></p></div>
</p>


<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1274722), [web.archive.org (arşiv bağlantısı)](http://web.archive.org/web/20120418105339/http://zaman.com.tr:80/yazar.do?yazino=1274722)
# Şampiyonluğa Kartal'dan ince ayar

*Atıf Keçeci 2012.05.07*

<td class="columnist-detail">
<p>Bir yandan UEFA, diğer taraftan borçların getirdiği sıkıntılarla boğuşan Beşiktaş için üçüncülük amortisi alınacak 3 puanla kazanılabilirdi.</p>
<p>
<div id="haberMetinDiv">
<p>İşin diğer acı yanı da şampiyonluğa oynayan takımlarla aradaki puan farkının 13 ve 14 oluşuydu. Kara Kartal hiç de hak etmediği bir yönetim anlayışıyla bu hale getirilmişti. Şöhretli diye, çuval dolusu Euro'ları saçarak alınan futbolcuların getirdikleri noktanın hesabını kim ve nasıl soracak merakla bekliyorum.
<p> Fenerbahçe maçında tek bir hareket yapıp gol pasını vermekten başka ikinci yarıdaki yalan koşularından ziyade bir iş yapmayan Quaresma'yı eleştiriyorum diye kızanların önce tribün yorumculuğunu bırakıp esasa dönmelerini salık veriyorum.
<p> Dün gecede Beşiktaş ilk yarıda daha çok oynar gözüken taraftı ama ilk yarıyı 2-0 yenik kapadı. Defans bloğunu ikinci bölgeye yakın kurup topun kalesinin uzağında kalmasını sağlamak, çabuk ve uzun toplarla kanat bindirmelerini becerebilirseniz işe yarar. Agresif olması gereken, şampiyonluğa oynayan taraf olması gerekirken Beşiktaşlıların sinirli hali ilk yarıda 5 sarı karta neden oldu. Ender yakalanan pozisyonların böyle maçlarda değerlendirilmesi maçın akışını değiştirebilir. Quaresma özellikle 22, 61 ve 76'da ceza alanı içerisinde egoist davranmayıp, müsait durumdaki arkadaşlarına çıkarsa skor rahatlıkla değişebilirdi.
<p> Yenilen ilk gole bakıyorsunuz, tam bir kaleci ve defans faciası. Sağından atılan köşe vuruşlarında bir arkadaşını ön direğe gönderirsin, kendin de arka direkte pozisyon alırsın. Bakın pozisyona ön ve arka direk boş. Cenk de ortalarda topu gözleriyle takip ediyor. İbrahim boş bir hamle ile onun aksine Ernst yerinde durunca Melo idmanda olmayacak rahatlıkta golünü attı.
<p> Almeida'nın 45'teki şanssızlığı takımının kalesinde ikinci golü görmesine neden oldu. İkinci yarıya Simao ve Fernandes'i çıkarıp yerlerine Mustafa Pektemek ve Holosko'yu oyuna dahil eden Tayfur Havutçu gol ayaklarıyla maçı döndürmek istemişti.
<p> İki fark Galatasaray'ı oyun disiplininden koparmamıştı, geriye yaslanmak yerine gol sayısını artırmak düşüncesiyle atak oyununa devam ettirdi. Topu orta alanda tutma isteğini 65'te iki değişiklikle yapan Ümit Davala, Sabri ve Riera'yı oyuna aldı.
<p> 86'da doğrusunu yapıp ortasını Holosko'nun kafasına servis yapan Quaresma golün de ortağı oldu. Tek fark Siyah-Beyazlı takımı ateşledi. Seri ataklar sonucu 88'de Mustafa Pektemek'in ortasına ters bir ayak koyan Ujfalusi kendi kalesine attığı golle maçın da sonucunu 2-2 olarak ilan etmiş oldu. </p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1284029), [web.archive.org (arşiv bağlantısı)](http://web.archive.org/web/20120508055257/http://www.zaman.com.tr:80/yazar.do?yazino=1284029)
# Camia, Orman'a destek olmalı

*Atıf Keçeci 2012.05.10*

<td class="columnist-detail">
<p>25 Mart 2012'de Beşiktaş başkanlığına seçilen Fikret Orman yönetimi ilk dakikadan itibaren sorunlarla boğuşmaya başladı.</p>
<p>
<div id="haberMetinDiv">
<p>Bilinen sıkıntıların yanına başta UEFA olmak üzere yeni problemler eklendi. Devir alınan kulübün özellikle malî ve idarî yapısı ortadaydı. Kısa ve uzun vadeli borçlar bilançolara intikal eden kadarı ile biliniyor; boyutları hakkında da ancak gösterildiği kadar bilgi vardı. Başlatılan incelemelerin daha ilk bölümlerinde birtakım beyan dışı olayların tespit edildiğini duyuyoruz.
<p>Öncelikli önemli sorun gecikmiş ve geleceğe dönük ödemelerdi. 14 milyon TL'lik vergi barışından istifade edilerek takside bağlanmış KDV borcunun 3 milyon TL'si ödenip bakiyesi tekrar sene sonuna kadar taksitlendirilip evraka bağlanmak suretiyle kapatılıp Vergi Dairesi'nden UEFA malî kriterlerine uyum sağlamak adına "borçsuzluk" belgesi alındı. Ancak önümüzdeki günlerde bu ilk taksitlendirmelerin ödemeleri devreye girecek. Borç ötelemek suretiyle sadece zaman kazanılıyor ama sıkıntı devam ediyor.
<p>Futbolcu alacakları mart ayı sonunda Başkan Fikret Orman'ın bizzat UEFA'yı ziyaret ederek 31 Mart tarihinde verilmesi zorunlu dönem bilançolarının teslimi için bir aylık süre alınmıştı. Bu bilançoların hazırlanması için büyük uğraşlar verilerek özellikle yabancı futbolculara kısmi nakit verilip bakiyeler evraka bağlanmak üzere 31.12.2012'ye kadar olan ödemelerin bir takvime bağlandığını biliyoruz. Ne var ki önceden verilmiş çek ve senetlerin ödeme günleri de bu arada gelmektedir. Gene futbolcu borç ödemelerinde öteleme yapılarak zaman kazanılma yoluna gidilmektedir.
<p>Yeni yönetim kurulu üyelerinden malî katkı derde deva cinsinden değildir. Başkan ve iki yönetici 1 milyon $ ve üzeri. Birkaçı da 300 bin TL civarında borç vererek anlık sıkıntıları gidermeye çalışmışlardır. Hukuki işleme tabi tutulmuş ve icralık 200 civarında dosya bulunduğunu bilançolardan görüyoruz. Yani delik büyük, bu yamalar yeterli olamamaktadır.
<p>Beşiktaş'a yeni kaynak yaratma konusunda Fikret Orman'a yardım edecek isimlerin maalesef yönetim içerisinde fazlaca olmadığını görüyoruz. Laf ve görüntü üretme konusunda ön plana çıkanlar bu yönde de katkı sağlamanın gayreti içerisinde olmalıdır. Ben borç verdim benim yerim sağlam demekle işlerin üstesinden gelemezsiniz. Son yıllarda özellikle futbol şube sorumluluğu neredeyse ihale yoluyla dağıtılır hale geldi. Sayın başkan seçim öncesi futbol şube sorumluluğunun olmayacağını zira bunun ön plana çıkma arzusu taşıdığı için diğer yöneticiler nezdinde sıkıntı yarattığını söylüyordu. Ancak şimdilerdeki durum öncekiler gibi oldu. Sorumlu üç yönetici işin üstesinden gelmenin sadece kamera ve mikrofonlara konuşmak olmadığını anlamış olacaklar ki dışarıdan takviye alma gereği duydular.
<p>İdari yapılanma konusunda da beklenenin aksine denenmişleri onun bunun arkadaşı diye yeniden göreve getirmekte ne gibi fayda umulmaktadır? Üstüne üstlük bu eskimiş yenilerin kulüp içerisinde yarattığı terörün personel arasında huzursuzluk yarattığını duyuyoruz. Bu konu yeniden gözden geçirilmeli ve sıkıntı büyümeden konu halledilmelidir. Malî kaynak konusunda yayıncı kuruluş ile TFF arasında yapılması kararlaştırılan 3 yıllık uzatma sözleşmesi Rekabet Kurulu'nca reddedilince beklenen takribi 15 milyon TL'lik avans da devreden çıkmış oldu.
<p>Yeni projelerin yapılandırılıp hayata geçirilmesi ve girdi sağlanması kısa zamanda mümkün değildir. Finans sağlamada en büyük sıkıntı teminat olmaktadır. Bu hususta kulübün elini kolunu Demirören yönetimi bağlayıp gitmiştir. Beşiktaş zenginlerinden fayda umulmamasını defalarca belirtmiştim. Onun içindir ki çare üretmek işi gerçek Beşiktaşlılara düşmektedir. Çaresizlikten bana göre bu işlerin üstesinden gelebilecek bir yönetim kurulu teşkil edememenin sıkıntılarını Başkan tek başına çekmek zorunda kalmaktadır. Bu anlayış devam ettiğinde de başının daha da ağrıyacağı gün gibi aşikârdır. Tüm Beşiktaş camiası soruna katkı anlamında yapabilecekleri en küçük yardımı bile süratle gerçekleştirmelidir. Bu sıkıntılı dönemde her şey Fikret Orman ve yönetiminden beklenmemelidir.... </p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1285540), [web.archive.org (arşiv bağlantısı)](http://web.archive.org/web/20120511065757/http://www.zaman.com.tr:80/yazar.do?yazino=1285540)
# Beşiktaş'a yapılan kötülüklerin hesabı sorulmalı...

*Atıf Keçeci 2012.05.31*

<td class="columnist-detail">
<p>UEFA Disiplin Kurulu'nun verdiği 1 yıl Avrupa kupalarından men cezası, işin esasını bilenler için sürpriz olmamıştır.</p>
<p>
<div id="haberMetinDiv">
<p>Eski Başkan Yıldırım Demirören yönetimlerinin belki de bilerek yaptığı bu yanlışlar sonucu uğranan öncelikle manevî zarar ve yaralanmanın mutlaka vicdanî muhasebesi yapılmalı ve bu dönemde görev yapan başkan ve yöneticilerinin ömür boyu Beşiktaş üyeliklerinin dondurulması yönünde çalışma yapılmalıdır. Sonrasında Dernek ve Futbol AŞ'nin görevi kötüye kullanarak, basiretli bir tüccar gibi hareket etmeyerek malî açıdan uğranılan zarar ve ziyan yönünden de süratle gerekli hukukî girişimlerde bulunulmalıdır. Bu konuda referandum anlamında kamu yoklaması yapılması da düşünülmelidir. Bu radikal kararları alma hususunda Başkan Fikret Orman, yönetimleri idare-i maslahat anlayışıyla hareket ederse yarınlarda kendilerinin de hesap verme zorunda kalacaklarını akıllarından çıkarmamalı... </p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1295994), [web.archive.org (arşiv bağlantısı)](http://web.archive.org/web/20120601231225/http://zaman.com.tr:80/yazar.do?yazino=1295994)
# Suçlu aramayın, aynaya bakın

*Atıf Keçeci 2012.06.02*

<td class="columnist-detail">
<p>Beşiktaş'ın aldığı ceza sonrası herkes konuşur oldu. Hatta bu cezanın alınmasına neden olan yönetim kurulu üyeleri bile üzüntülerini (!) belirten açıklamalar yaptı.</p>
<p>
<div id="haberMetinDiv">
<p>Şahsımın da içerisinde bulunduğu bir grup Beşiktaşlı ise beş senedir kötü gidişle ilgili Futbol AŞ ve dernek genel kurullarında, divan toplantılarında pek çok konuşma yaparak dikkat çekmeye çalıştık. Hatta bir grup arkadaşımız, konuyu hukuksal platforma taşıyıp dava konusu bile yaptı. Bizler, bu uğraşı verirken Yıldırım Demirören yönetimi ve etrafındaki menfaat grupları, idari ve mali yönden son 5 senedir ibra etmediğimiz için "Beşiktaş haini" ilan etti. Bugün ise kimlerin "Beşiktaş haini" olduğu ortaya çıktı.
<p>Gazetem Zaman'da 13 Ağustos 2009 tarihinde, "UEFA kriterleri, kulüpler, TFF" başlıklı yazımın bazı bölümlerini örnek olması açısından tekrar dikkatinize sunuyorum.
<p>UEFA mali kriterleri ile ilgili olarak, "Üzerinde ehemmiyetle durdukları, kulüplerin ilerisi için önem arz eden mali durumları. Bunun şeklini ve takip edilecek yolu talimatlarla belirlemişler." Devam ediyorum, "Bu noktada ehemmiyet sırasının başını kulüplerin borçsuz olması çekiyor. Öncelikle kulüplerin vergi ve sigorta borcu olmaması, vazgeçilmeyen ana şart olarak belirtilmektedir. Sezon öncesi öncelikle çalışanına ve sözleşmeli teknik adam ve sporculara borç bulunması halinde lisans verilmemesi talimatta açık bir şekilde yer almaktadır." diyorum.
<p>13 Ağustos 2009 tarihindeki bu yazımda, Be-şiktaş'ın mali tablosundan da bahsediyorum: "Kulüplerin hepsi aşırı borçludur ve cari harcama rakamlarının yüksekliği nedeniyle ancak bunlar karşılanabilmekte, borç ödemesi hep ötelenmektedir. BJK AŞ'de borç 100 milyon lira olarak telaffuz edilmekte. 31 Mayıs 2010'a kadar teknik heyet ve sporculara ödenmesi zorunlu olan, yerli oyuncular için maç başı rakamları hariç total 65-70 milyon lira." Dikkatinizi borç rakamının bugün geldiği 550 milyon TL'ye çekerim. 3 sene evvel tedbir alınmış olsaydı bu duruma gelinmezdi. Yıldırım Demirören tedbir yerine şöhret olmayı tercih ettiğinden, "işte Guti, işte Quaresma" deme uğruna gelinen nokta bu oldu.
<p>Bu olaylar karşısında bilinen bir taraftar grubu, "çıldırt bizi başkan" diyerek yangının üzerine benzin döktü. Aynı grup sadece son sezon saha kapatma ve para cezası olarak kulübün en azından 10 milyon TL zarara uğramasına neden oldu. Bugün ise çıldıran onlar değil, Beşiktaş sevgisiyle yaşayanlar. Siyah-Beyazlı camia, hiç de hak etmediği duruma bu basiretsiz, duygusuz, sevgisiz, sadece kendi menfaatlerini kollayanlar tarafından düşürüldü. Yapılacak sadece bir iş var. O da bütün bunlara sebep olanlardan mutlaka hesap sormak. Kulüp Disiplin Kurulu, bu konuda yeterli olmaz. İçi boş bir tüzükle de sonuca gidilmez. Asıl olan Dernekler Yasası'nın md. 32 - f bendi, Türk Ceza Yasası'nın 155-2 ve 164 maddeleri ve Futbol AŞ tarafıyla Türk Ticaret Yasası'nın ilgili maddeleri hükümleri gereği dava açılmalı. Son Yönetim Kurulu toplantısında alınan karar "CAS davasının sonucunun beklenmesi" şeklinde. Yapılanlar ortada iken kime şirin gözükmek için böyle bir karar alındı. UEFA'nın CAS'a gidilmesine sıcak bakmadığı hususunda iş ile ilgilenen hukukçular yönetimi uyarmamış mıdır? Unutulmamalıdır ki; "Yanlışlarla yüzleşme cesareti gösteremeyenler doğrularla buluşamazlar." </p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1297230), [web.archive.org (arşiv bağlantısı)](http://web.archive.org/web/20120603143350/http://www.zaman.com.tr:80/yazar.do?yazino=1297230)
# Araştırma uzadıkça...

*Atıf Keçeci 2012.08.14*

<td class="columnist-detail">
<p>Bugünlerde Beşiktaşlıların gündeminde iki husus var. Tribün tarafı, transferler ve Quaresma'nın kalıp kalmayacağıyla meşgul.</p>
<p>
<div id="haberMetinDiv">
<p>Kongre ve gelecek adına olumlu adımlar atılmasını bekleyenler ise futbol ve basketbol takımlarının kadro yapılanmasıyla birlikte geçmiş Yıldırım Demirören yönetimiyle ilgili inceleme sonuçlarına odaklanmış durumda.
<p>Çalışmaların başlamasını müteakiben Başkan Fikret Orman'ın raporların sonuçlanma tarihi olarak temmuz ayı sonunu belirtmesi ve de gecikme olunca değişik yorumların yapılması sıkıntı oluşturmaktadır. Başkan, incelemeyi yapan firmanın bitirilme tarihinin üzerine her ihtimali göze alarak daha uzun süre verdiğini beyan ediyor. Peki iş neden uzuyor? Yapılan inceleme sonunda oluşan bir durumun daha derin evrak ve araştırma gereksinimi göstermesi başlıca sebeplerden. Firma, uluslararası güvenilirliği olan bir kuruluş, hata yapmamaya özen gösteriyor. Bu, sonucun sağlığı açısından çok önemli. Zira onlar da biliyor ki bu rapor muhtemel hukuksal bir yaptırıma konu olduğunda ilgili mahkeme, bulgular üzerinde bilirkişi çalışması yaptıracaktır.
<p>Eylül ayının ilk haftasına kadar raporun Başkan Fikret Orman'a teslim edileceği söyleniyor. Zira Yıldırım Demirören'in elinde 103 milyon liralık hibe ettiği beyanında bulunduğu; ancak ne yazık ki kongrede bu açıklamayı yaparken cebinde senetlerin olduğu evraka bağlanmış bir borç mevcut. Peki bu raporlama yapılırken ya da bugün için UEFA'nın, Beşiktaş Futbol AŞ'ye verdiği kupalara katılmama cezası gerekçelerinden en önemlisi olan, "Yalan beyan ve evrakta sahtecilik" suçlaması sebebiyle ceza ve tazminat tavası açılması neden düşünülmez?
<p>Tüm camia, bu konuda öncelikle harekete geçilme isteğini özellikle Ramazan ayı münasebetiyle tertip edilen iftar sofralarında başkana iletmekte. Kaldı ki en büyük organ genel kurul, dava açılması konusunda yönetime yetki vermiş durumda. Başkan Fikret Orman, rapor sonucuna göre bir pazarlığa oturmayı planlıyorsa bunu camiaya nasıl anlatır? İnsanlar kulübün yaşadığı sıkıntıların sadece 103 milyonluk bir pazarlık konusu yapılmasını kabul eder mi? Fikret Orman yönetimi bıçak sırtında karar vermek durumunda. Bir yandan belli çevrelerce ortalığa yayılan "Demirören ile kol kola. TFF başkanlığı devam ettikçe üzerine gidemez." dedikoduları rahatsızlık verecek boyuta ulaştı.
<p> Onun içindir ki 'şuyuu vukuundan beter' anlayışıyla gerekli hukukî girişimlerde bulunulmalı. En azından yukarıda bahsettiğim UEFA'yla ilgili ceza gerekçeleri ile başlangıç yapılarak gelişmelere göre devamı getirilmeli. Başkan Fikret Orman karar vermede elini çabuk tutmak zorundadır... </p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1332931), [web.archive.org (arşiv bağlantısı)](http://web.archive.org/web/20120815185905/http://www.zaman.com.tr:80/yazar.do?yazino=1332931)
# Beşiktaş zorlukları aşabilirse

*Atıf Keçeci 2012.08.16*

<td class="columnist-detail">
<p>Beşiktaş  her yönüyle zorlanacağı bir sezona merhaba diyecek. Önemli mali sıkıntılarla boğuşurken araya giren transfer olaylarında maalesef başarılı olunamadı. Yüksek maliyetli sporcuları elden çıkarmak düşüncesi, uygulamada ticari anlayışın tam tersi bir politika izlendiği için ilgili isimlere talip de çıkmayınca sıkıntı iki kat arttı. Yanlış, eldeki malın vitrinlenmesi yerine pasifize ederek hatta kötüleyerek piyasalanması oldu.</p>
<p>
<div id="haberMetinDiv">
<p>Varlıkları takım tertibi yapılışlarında ve özellikle ilk 4-5 haftalık periyotta alınacak sonuçlara göre herhalde sıkıntı yaratacak. Özellikle Quaresma hayranları, futbolun bireysel değil bir takım oyunu olduğunun farkında olmadıkları için maç değil, sirkte ip cambazlarını seyretmek tarafında olduklarından tepki vermeye şimdiden hazırlanmakta. Ne olursa olsun tribün tepkisinin boyutu arttığında her kesim bundan etkilenecek.
<p>İstanbul Büyükşehir Bld. maçının kazanılması, Galatasaray karşısında iyi futbolla birlikte alınacak olumlu bir sonuçla ibre tersine dönebilir. Bilahare deplasmanda oynanacak Karabük maçı sonucunun iyi bitmesi Siyah-Beyazlı takım taraftarlarını umutlandırır.
<p>Teknik ve sporcu kadrosu diğer şampiyonluğa oynayacak takımlarla kıyaslandığında farklılıklar açık şekilde görülmekte. Genç kadro kurma sloganı maalesef söylemden öteye geçemedi. Transfer işleri acemi ellerde tuhaflıkların yaşanmasına neden oldu. Günümüzde de bu karmaşa devam ediyor. İbrahim Altınsay , Ericsson , Mc Gregor, Berat olayları tecrübeli yöneticilerin yapmayacağı hatalar. Bazı tazminatların şimdilik şahsen karşılandığı söylense de işin esası sonradan ortaya çıkacak. Ne olursa olsun bu tarz yöneticilik 30 sene öncesinde kalmış bir ilkellik. Asırlık Beşiktaş, parayı verenin düdüğünü çalacağı yer olmamalı.
<p>Teknik heyet, geçmişleri defans oyuncusu olan isimlerden müteşekkil. Oysa dünyada artık uygulama her bölge çalıştırıcısının kariyerinde bu görevi üstlenmiş ve de teknik adam olarak kendini geliştirmiş isimlerin tercihi şeklinde.
<p>Mevcut kadroda eski-yeni, genç-yaşlı oyuncuların karışımı ile onbir belirlenecek. Hazırlık maçlarında en büyük eksikliğin gol yollarında oluşu Almeida-Batuhan ikilisi ile çözüme kavuşursa defans ve 2. bölgenin çok alternatifli olma şansı uygun bir saha yayılışı ve taktik anlayışla kısa dönemde olmasa bile başarıyı yakalamada giderek ivme kazanabilir.
<p>Bu noktada en büyük görev camia ve taraftara düşmekte. Yeniden şekillenmek zorunda kalan Siyah-Beyazlı kulüp zorlukları aşma mücadelesi verirken, sabırla desteklenmeli. Kendini tepki vermek zorunda hissedenler, 'FEDA' tişörtlerinin satış, kulüp üyeliği için sürdürülen kampanya sonuç ve de kombine satışlarındaki rakamlara sağlıklı bir değerlendirme yapmalı. Kuru kuruya taraftarlık olmayacağı gibi şampiyonluklar da beklenemez. a.kececi@za­man.com.tr</p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1333957), [web.archive.org (arşiv bağlantısı)](http://web.archive.org/web/20120817112103/http://www.zaman.com.tr:80/yazar.do?yazino=1333957)
# Futbol da sonuç da tatmin etmedi

*Atıf Keçeci 2012.08.20*

<td class="columnist-detail">
<p>Beşiktaş ilk lig maçına çıkarken kadrosuna baktığımızda değişiklikler göze çarpıyordu. İlk onbirde 4, kulübede de bir yabancı oyuncu vardı. Gençlerden Hasan Türk, yeni transferlerden Olcay Şahan ve Uğur Boral şans bulmuşlardı.</p>
<p>
<div id="haberMetinDiv">
<p>Son transfer Batuhan Karadeniz idman eksikliği olmasa gerek yedek kulübesinde görev bekliyordu. Rakip İstanbul Büyükşehir Belediye'nin başında Siyah-Beyazlı ekibin eski teknik direktörü Carlos Carvalhal'in bulunması da maçın başka güzelliğiydi.
<p>Samet Aybaba oyun düzeni olarak hücumda 4-2-3-1 karşı ataklarda ise 4-4-2 şablonunu tercih etmişti. Kenarlarda oynayan Olcay ve Mustafa Pektemek oyun içerisinde yer değiştirerek görev yaptılar. Ön liberoda Veli Kavak'la birlikte genç yetenek Hasan Türk vardı. 19'da Veli sakatlanıp yerini Necip'e bıraktı ve sonrasında yokluğu hissedildi.
<p>Siyah-Beyazlı takımın oyun kurucusu her zamanki gibi Fernandes'ti. Zaten o da sahada futbol adına bir şeyler yapmak isteyen Holmen'le birlikte iki isimden biriydi. İlk yarıda oynanan, futboldan başka her şeye benziyordu. 25'ten sonra ev sahibi takım oyuna ağırlığını koyar gibi olduğunda iki önemli fırsat yakalıyor ama tabelayı değiştirecek son vuruşlarda Edin Visca'ya Cenk izin vermezken Webo kafa vuruşunda çerçeveyi bulamadı. Beşiktaş adına ise benzer bir şans yazma durumu yaşanmaması ilk yarıda sahada izlenen futbolun kalitesini açıkça anlatıyordu.
<p>İkinci yarıda da Büyükşehir daha olumlu işler yapan taraftı. Holmen'le birlikte hızlı atağa çıkışta Beşiktaş defansının kontrol edemediği Edin Visca sıkıntı çıkaran isimler oldular. 52'de Tom'un beceremediğini 59'da Cihan yaptı, Siyah-Beyazlı defansın seyrettiği hava topunda 6 pasın çaprazında yaptığı yarı voleyle takımını 1-0 taşıdı.
<p>Samet Aybaba, 61 ve 68'de teknik olarak müdahalelerini yapıp Mustafa Pektemek-Mehmet Akyüz ve Hasan Türk-Oğuzhan değişikliğine gitti. Bitime 22 dakika varken değişiklik hakkını kullanarak risk almaktan çekinmedi.
<p>Son 15 dakikada maça ancak ısınan Siyah-Beyazlılar, 83'te yan ortaya kafasını uzatamayan bir dakika sonra ise Fernandes'in kesmesini bu defa değerlendiren Almeida ile beraberliği sağlamayı bildi. Büyükşehir karşısında gene üç puan alınamamakla birlikte futbol olarak da taraftarlarını tatmin edemedi.
<p>Bir sıkıntı da 63'te hakem tarafından tribüne çıkartılan Recep Çetin'in kulübede sakin olmamasıydı. Kenar adamlarının kendilerini kontrol etmeleri, saha içine aksetmemesi çok önemli bir husus. 
<p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1335519), [web.archive.org (arşiv bağlantısı)](http://web.archive.org/web/20120821121830/http://www.zaman.com.tr:80/yazar.do?yazino=1335519)
# Beşiktaş onuruyla

*Atıf Keçeci 2012.08.27*

<td class="columnist-detail">
<p>Derbi öncesi favori G.saray'ın gösterilmesi Beşiktaş açısından bir avantajdı. Bunun yanı sıra İnönü'deki ilk maçta özellikle kapalı tribündeki boşluklar bazıları için FEDA'nın hiçbir anlam taşımadığı gerçeğini de söylüyordu. Senelerdir kene gibi Beşiktaş'ın sırtından geçinenlerin iş FEDA'ya gelince mızıkçılık yapmaları gerçek kimliklerini belli ediyordu.</p>
<p>
<div id="haberMetinDiv">
<p>Samet Aybaba favori rakibi karşısında çift ön libero tek forvetle oynamayı planlamıştı. Defans blokunu kalenin uzağında kademelendirerek G.saray'ın göbekten Selçuk İnan ve Melo ile yaptığı atakları erken basarak kalesinde pozisyon vermemek istemindeydi. Ancak burada tehlike karşı atağa çıkışlarda kaptırılacak topların akıbetiydi. Nitekim bu durum daha birinci dakika dolmadan gerçekleşti. Umut Bulut, atılan uzun pasla Escude'den sıyrılarak çaprazdan vuruşunda çerçeveyi bulsa İnönü'nün tribünleri büyük şok yaşardı.
<p>Siyah-Beyazlı takım rakibi bozmak adına erken basarak top yapmalarına izin vermemeyi planlamış ve ilk 20 dakikada bunda başarılı olmuştu. 8. dakikada Fernandes'in serbest vuruşunda Melo topu kafa ile kendi kalesine gol olarak atmış ve 1-0 öne geçilmişti. Maç şimdi daha enteresan bir hale gelmişti.Toparlanan misafir takım daha organize ataklar geliştirmeye başlamış kenarlardan Emre ve Eboue ile yaptığı bindirmelerle kale önüne yaptıkları servislerle pozisyon bulmaya başlamışlardı. 20. dakikada Uğur Boral, 6 pas üzerinde bekleyen kafa ile adeta gol pası verince skora denge geldi. Bu gol sonrasında her iki takım adına da futbol çok üst düzey olmasa da heyecan açısından oldukça yukarılardaydı. Fernandes takımının kendisinden beklediği ağalığı sahanın her noktasında gösteren bir performans sergiledi. FEDA anlamında kazancından feragat eden Holosko ise dün gece attığı gollerle de kendisine "helal olsun" dedirtti. Elmander'in golünde topu koltuğunun altından kaçırmasına rağmen Cenk de yaptığı kurtarışlarla gecenin başka bir başarılı ismiydi.
<p>İkinci yarının başlarında Holosko'nun golü hem saha içine hem de tribünlere bu iş olacak dedirtti. 70. dakikadan sonra Siyah-Beyazlı takım haklı olarak zamana oynayarak 3 puanı kazanç hanesine yazdırmayı düşündü. Ancak 84'te orta ve yan hakem birlikteliğinin yarattığı penaltıyı Selçuk gole çevirince skora eşitlik geldi ve takımlar birer puana razı oldu. </p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1337846), [web.archive.org (arşiv bağlantısı)](http://web.archive.org/web/20120831040336/http://www.zaman.com.tr:80/yazar.do?yazino=1337846)
# Orman yönetiminin 6 aylık serüveni

*Atıf Keçeci 2012.09.22*

<td class="columnist-detail">
<p>Sayın Fikret Orman ve yönetimi, Beşiktaş'ın sıkıntılı döneminde elini taşın altına koydu. Çoğunu kamuoyunun dahi bilmediği malî problemlerle boğuşmayı göze alıp göreve başlayalı 6 ayı geçti.</p>
<p>
<div id="haberMetinDiv">
<p>Koltuğa oturduktan sonra karşısında birçok alacaklı buldu. Eldeki imkânlar ve 2-3 yönetim kurulu üyesinin katkılarıyla kapıya dayanmış hukukî takipteki borçlar, kademeli bir ödeme planına bağlanarak çözülmeye çalışıldı. Ancak sorun devam etmekte.
<p>Yıldırım Demirören'den kalan kötü miras, Portekizlilerin ücretleri konusunda taviz vermez tutumları, rakamların büyüklüğü, UEFA'nın keskin kılıcının tepede dolaşması mücadeleyi zorlu hale sokuyor. Quaresma sıkıntısı da ortada. Adam hiç sıkılmadan oynamadan para kazanmayı kendisine yakıştırabiliyor. Bu konuda kendisini cesaretlendiren sözde hayranları da Beşiktaş'ı düşünmeden onu sahipleniyor. Bu dertler yetmezmiş gibi bir de Demirören döneminin işgüzâr yöneticileri, 'Aktif Reklam' davasında süreyi uzatarak 2 milyon dolarlık bir yük getirdi. O dönemin mali işler sorumlusu, ayrıca hukukçu kimliği de olan kişi, kalkıp bu davanın kaybedilmesini bilirkişi raporlarının hazırlanmasındaki yanlışlıklar olduğunu söyleyebilmekte!
<p>Yargıtay'dan döneceğini bile iddia edecek kadar bilgi ve beceri sahibiysen "Niye bu sonuç?" diye kendisine soruyorum. Mayıs ayında başlayan eski yönetim dönemiyle ilgili araştırmalar nihayet sona erdi. Biri idari konular, diğeri usulsüzlüklerle ilgili iki rapor şu anda elde. Bu çalışmaların başında bulunan Berk Hacıgüzeller ve Başkan Fikret Orman, birlikte ilk değerlendirmeleri yapmış. Elde edilen unsurlarla yaptırımların neler olacağıyla ilgili kariyer sahibi, hiç kimsenin etki edemeyeceği, konusunda tecrübeli hukukçulara başvurulacakmış. Bu, son derece yerinde bir karar. Elazığ maçında tek tek gözlemlediğim, "Demirören'den hesap sor!" diye bağıran Beşiktaşlıların yüreklerinin sesine kimse duyarsız kalamaz. Kısacası kimse bu dosyaların üzerine oturamaz.
<p>Mali zorluklar ve transfer işleri yürütülürken Süper Lig de başladı. 4 maçlık periyot tatmin edici, inşallah devam eder. Transfer döneminde yanlışlar yok mu? Tabiî ki var. Başta ön mukavele yapılan Sven Goran Ericsson olayı tam komedi. Tazminatı cepten ödeyip şahsınızı kurtarırsınız; ama Beşiktaş'ın itibarını kurtarmaya servetiniz yetmez. Sonrasında gelişen Nene, Ospina, Drenthe, Halil Altıntop ve Sezer Öztürk'ün transfer çalışmalarındaki enteresanlıklar, geleceğe örnek olmaması adına konuşulmalı. 
<p>Özellikle üç sezon Real Madrid'de 61, geçen yıl Everton'da 27 maç oynayan 25 yaşındaki Drenthe'nin transferi neden olmadı? Babası ve menajeri, İstanbul'a Beşiktaş kulübünün misafiri olarak gelip hatta 8 kişilik grupları İnönü Stadı'nda Galatasay derbisini bile izledi. Amsterdam Havalimanı'ndan İstanbul'a imzaya gelmek üzere olan Drenthe neden geri çevrildi? Nene'nin transferinde kulüp ilgilileri görüşmeleri devam ettirip Brezilyalıyı bonservissiz almak için uğraşırken PSG Sportif Direktörü Brezilyalı Leonardo'ya, "Biz Beşiktaş adına görüşmeye geldik. Size 2-3 milyon Euro bonservis parası verdirebiliriz." diyenler kim? Ve kimler, "Gidin transferi halledin." demiştir?
<p>Halil Altıntop ve Sezer Öztürk konusunda görüşmeler yapan yönetici ve Başkan, hangi sebeplerle hüsrana uğradı, mahcup duruma düştü? Bütün bunlara cevap için en uygun zemin 29 Eylül'de yapılacak Divan Kurulu. Ben Allah kısmet ederse orada olacağım ve merakla aydınlanmayı bekleyeceğim. 
<p>
<p></p></p></p></p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1348645), [web.archive.org (arşiv bağlantısı)](http://web.archive.org/web/20120923224820/http://www.zaman.com.tr:80/yazar.do?yazino=1348645)
# BAL takımı Niğde'nin hatırlattıkları

*Atıf Keçeci 2012.09.26*

<td class="columnist-detail">
<p>Ziraat Türkiye Kupası ilk tur maçlarına katılacak takımlara baktığımızda ismini duymadığımız birçok kulüp dikkatlerden kaçmamıştı.</p>
<p>
<div id="haberMetinDiv">
<p>Türkiye Futbol Federasyonu (TFF) bu sezon bir yenilik olarak illerinde profesyonel takımları olmayan BAL (Bölgesel Amatör Lig) ligi takımlarından 30 tanesini kuraya dahil etmişti. İlk maçlardan sonra bu 30 takımın 10 tanesi 2. tura çıktı. TFF'nin önemli görevlerinden biri de futbolu yurt sathına yayma işlevidir. Bu açıdan çok olumlu bir karardı. Bu maçlar sayesinde Anadolu'muzdaki tesislerin ve kulüplerin ne durumda olduğunu anlayacaktık.
<p>BAL'ın bir üst kategorisi olan 3. Lig'le ilgili de birçok tespit yapılmış olmasına rağmen iyileştirmelerin maalesef temenniden öteye geçemediğini görmek sporseverleri üzmektedir. 3. Lig'in ilk haftasında Beylerbeyi takımı ile karşılaşan Mardinspor'un transfer yasağı nedeniyle sahaya tek bir yedekle çıktığını söylersem durumu daha iyi anlatmış olurum. Medeniyetlerin beşiği olarak iftiharımız Mardin'in futbol takımı deplasmana kalecisiz gelmiş, orta saha oyuncuları kaleye geçmek zorunda kalmıştı. Buna benzer birçok örneği sıralamak mümkündür.
<p>Beşiktaş kupa maçı dolayısıyla Niğde ilimizin futbol takımını ve stadını görme şansımız oldu. 5 Şubat Stadı'nın ne derecede uluslararası standartları yakaladığını bir tarafa koyup ulusal şartlara ne kadar uygunluk sağladığını izleyenlerin takdirine bırakıyorum. Görülen il belediyesinin sahiplenmesi ile bir yere kadar gidebilmişler ancak mutlaka devlet desteğine ihtiyaçları var. Beşiktaş'ın rakipleri oluşu mutlaka şehirleri için bir şanstır. Diğer şehirlerden gelen izleyicilerin İstanbul'da bulduğum yerden aldığım gazozlarını tattılarsa Niğde ismini daima anacaklardır.
<p>Maç için fazla bir şey söylemek istemiyorum. Bir BAL takımı Beşiktaş'a sıkıntı veriyorsa bu konuda yöneticilerin ve teknik heyetin çok düşünmesi gerekir. Siyah-Beyazlı takımın 4 eksiğinin olması, böyle bir rakip karşısında mazeret olamaz. Rıdvan biraz dikkatli olsa son dakikada beraberlik gelecekti, ancak direk buna izin vermedi. Dünün dikkat çeken hususlarının başında Escude, Mehmet Akgün ve Batuhan'ın ne kadar gereksiz transferler olduğu gelmektedir. Beşiktaş turu geçti ancak futbol olarak vasatı bile yakalayamadı. Canlarını dişine takarak rakibin isminden korkmayarak mücadele eden ve bunda da başarılı olan Niğde Belediyespor'u kutlamak gerekir. </p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>

</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1350315), [web.archive.org (arşiv bağlantısı)](http://web.archive.org/web/20120926204930/http://zaman.com.tr:80/yazar.do?yazino=1350315)
# Beşiktaş irtifa kaybediyor...

*Atıf Keçeci 2012.10.02*

<td class="columnist-detail">
<p>Beşiktaş'ın Sivasspor karşısında alacağı üç puan rakiplerinin kaybettiklerini hesaba kattığımızda 11 puan değeri taşıyacaktı.</p>
<p>
<div id="haberMetinDiv">
<p> Samet Aybaba, Kartal'ın geçen hafta Gaziantep'e yenildiği maçın kadrosunda tek değişiklik yapmıştı. Sivok'un yerine Escude'ye şans vermişti. Bu tercih acaba Sivok'un o mücadelede yaptırdığı penaltının ceza karşılığı mıydı?
<p>Siyah-Beyazlı takımın rakiplerinin puanlar kaybetmesinden kazançlı çıkmak istemesi stres oluşturursa, oyun da tempo olarak düşük seviyede kalabilirdi. Nitekim ilk yarıda karşılıklı önemli bir pozisyon yoktu. Beşiktaş kenar atakları geliştirmesine rağmen topu Almeida'ya serviste başarı sağlayamayınca pozisyon üretmede sıkıntılar yaşadı.
<p>Sadece Necip'in iki yönlü oyunu ve Fernandes'in taşıdığı toplar ceza alanı dışında eriyip gitti. Veli, Olcay ve Holosko'daki son maçlarda görülen formsuzluk iyi giden işlere fren yaptırıyordu. Rıza Çalımbay, Beşiktaş'ı iyi analiz etmiş. Çünkü Sivasspor, Siyah-Beyazlı ekibin savunmasında görev yapan Escude ile Uğur Boral'ın zaaflarını çok iyi değerlendirdi. Hücum organizasyonlarının büyük bölümü de bu bölgeden yapıldı. İlk devrede sahaya daha iyi yayılan ve daha diri gözüken misafir takım, buna karşılık skoru değiştirebilecek üretkenliği sağlayamadı.
<p>İkinci yarı başladıktan sonra ise devre arası talimatlarıyla daha iyi bir Beşiktaş izlenme beklentisi boşa çıktı. Yine aşırı top kaybı, atağa çıkışta yan top yanlışları oldu. Böyle olunca da Almeida'ya hiç top gönderilemedi. Tabii sonuca da gidilemedi. İnönü'de Kartal'ın bütün umudu Fernandes'in usta ayaklarından çıkacak paslara ve herkesin can simidi gibi sarıldığı duran top organizasyonlarına bağlıydı. Ne var ki Sivasspor buna pek izin vermedi. 
<p>Sivasspor'da gözler Eneramo üzerine çevrili fakat özellikle Atıf dikkatlerden kaçıyor. Fas'lı oyuncu aldığı topla Siyah-Beyazlı defansı zor duruma düşürdü. 60. dakikada ise Beşiktaş'ın kullandığı serbest vuruşta top döndü, Sivasspor'un golü geldi. Gecenin başarılı isimlerinden Atıf, takımını öne geçiren golü kaydetti. Samet Aybaba hemen oyuncu değişiklikleri ile hücum gücünü artırmaya çalıştı. Tek uzun Almeida'nın yanına Batuhan'ı da monte ederek yüksek toplardan istifadeyi düşündü. Fakat maç boyunca gerçekleşmeyen bu plan gol sonrasında da uygulanamadı. Beşiktaş ayağına gelen kısmeti adeta elinin tersi ile iterek kazanca çeviremedi. Üst üste gelen iki mağlubiyet de üzerinde düşünülmesi gereken önemli bir durum haline dönüştü. </p></p></p></p></p></div>
</p>

<div class="latest-news-main" style="font-size:11pt;width:510px;padding:5px;">
<hr color="#333333" size="1"/>
</div>

<p><br>
		 </br></p></td>

Kaynak: [zaman.com.tr](http://zaman.com.tr/yazar.do?yazino=1353030), [web.archive.org (arşiv bağlantısı)](http://web.archive.org/web/20121004023547/http://zaman.com.tr:80/yazar.do?yazino=1353030)
